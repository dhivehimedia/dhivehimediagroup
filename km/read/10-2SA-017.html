<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>2 ޞަމޫއީލް 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">17‏:25 </span><span class=\"ft\">ދާއޫދުގެފާނާއި ޔުއާބުއާއި އަމާސާއަކީ ތިން ބޭންގެ ތިން ދަރިންނެވެ.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = true;
var baseRef  = "10-2SA-";


</script>
</head>

<body class="browser" dir="ltr" lang="dv">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='09-1SA-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='10-2SA-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 ޞަމޫއީލް&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='10-2SA-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='20-PRO-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">ހޫޝާއީގެ މަޝްވަރާ</div></div><a id="v1"></a>
<div class="m">
<div class="c-drop">17</div> <span class="v">&#x200f;1</span><span class="vsp">&nbsp;</span>އަޚީތޫފަލު އަބްޝާލޫމްގެ ގާތު ބުނެއްޕެވެ. ”ބާރަހާސް މީހުން އަހަރެން ހޮވަންތަ؟ މިރޭ އަހަރެން ދާއޫދު ހުރިތަނަކަށް ހިނގައިދާނަން.<span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>އޭނާ އެންމެ ވަރުބަލިވެ ނިކަމެތިވާ ވަގުތު ބަލާފައި އަހަރެން އޭނާއަށް ހަމަލާދޭނަން. އަހަރެން ގޮސް ހަމަލަދޭން ފެށީމާ އޭނާ ބިރުގެންފާނެ. ދެން އޭނާގެ މީހުންތައް ދުވެ ފިލައިފާނެ. އެކަމަކު އަހަރެން ގޮސް މަރާލާނީ ހަމަ އެކަނި ރަސްގެފާނު.<span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>ދެން ފިރިމީހާގެ ގާތަށް އަނބިމީހާ ގެންނަ ފަދައިން އެކަލޭގެފާނުގެ މީހުންތައް ކަލޭގެފާނުގެ ގާތަށް އަހަރެން ގެނެސްފާނަން. އަހަރެން ގޮސް އެންމެ މީހަކު މަރާލީމާ މިހުރިހާ ކަންތަކެއް ނިމިދާނެ.“<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>މި ރޭވުން އަބްޝާލޫމްއާއި އިސްރާއީލީންގެ ބޮޑުންނަށް ވަރަށް ކަމު ހިނގައްޖެއެވެ.<span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>އެކަމަކު އަބްޝާލޫމް ބުންޏެވެ. ”އަރުކީންގެ ހޫޝާއީއަށް ގޮވާބަލަ. އޭނާ ބުނާ އެއްޗެއް ވެސް އަހާލަން ވާނެއެއްނު؟“<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">&#x200f;6</span><span class="vsp">&nbsp;</span>ހޫޝާއީ އަބްޝާލޫމްގެ ގާތަށް އަތުވެއްޖެއެވެ. އަބްޝާލޫމް ހޫޝާއީ ކުރެން އެއްސެވެ. ”އަޚީތޫފަލު މި ދިން ލަފައާ އެއްގޮތަށް އަހަރެމެން ކަންތައް ކުރަންވީތަ؟ އެގޮތް ކަމު ނުދަންޏާ ކަލެއަށް ފެންނަ އެއްޗެއް ވެސް ބުނެބަލަ.“<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>ހޫޝާއީ ޖަވާބު ދިނެވެ. ”މި ފަހަރު އަޚީތޫފަލު ދިން މަޝްވަރާއެއް ކަމަކު ނުދޭ.<span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>ކަލޭގެފާނަށް ވެސް އެނގިވަޑައިގަންނަވާނެ، ކަލޭގެފާނުގެ ބައްޕާފުޅާއި އެކަލޭގެފާނުގެ މީހުންނަކީ ގަދަފަދަ ހަނގުރާމަވެރި ބައެއް ކަން. އެމީހުންނަކީ ދަރިންކޮޅު ގެއްލިފައިވާ ވަލު ސާރިދޯޅަތަކެއް ފަދަ ނުރައްކާތެރި ބައެއް. އެހެންނޫނަސް ކަލޭގެފާނުގެ ބައްޕާފުޅަކީ ހަނގުރާމައިގެ ރޭވުންތެރި ކުޅަދާނަ ހުނަރު ވެރިއެއް. އެކަލޭގެފާނު މީހުންތަކުގެ ތެރޭ ރޭގަނޑަކު ނުހުންނަވާނެ.<span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>އެކަލޭގެފާނު މިހާރު ވެސް ހުންނަވާނީ ހޮހަޅައެއްގައި ނޫނީ ކޮންމެވެސް ތަނެއްގައި ފިއްލަވާ. އެމީހުން ނުކުމެ ތިބޭކަލުންނަށް ހަމަލަދޭން ފަށައިފިއްޔާ އަޑުއަރާނީ ދާއޫދުގެފާނުގެ މީހުން އަބްޝާލޫމްގެ މީހުން މަރަމުން އެބަ ގެންދެޔޭ.<span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>އޭރުން ހަނގުރާމަވެރިންގެ ތެރޭގައިތިބި ސިންގާތަކެއްފަދަ ހިތްވަރު ގަދަ މީހުން ވެސް ބިރުން ވިރިގެންދާނެ. އެގޮތަކީ އިސްރާއީލުގެ އެންމެންނަށް ވެސް އެނގޭނެ ކަލޭގެފާނުގެ ބައްޕާފުޅަކީ ކިހާ ވަރުގަދަ ހިތްވަރުފުޅު ގަދަ ހަނގުރާމަވެރި ފަހުލަވާނެއްކަން.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>އަހަރެންގެ ލަފަޔަކީ ކަލޭގެފާނު އިސްރާއީލާއި ދާނުން ފެށިގެން ބިއުރުސަބްޢައާ ދެމެދުގެ އެންމެން އެއްކުރައްވައިގެން ވަޑައިގަތުން. އެއީ ގޮނޑުދޮށުގައިވާހައި ދޮންވެލިފުއްހާ ގިނަ ބައެއް. އެ އެންމެން ގޮވައިގެން ކަލޭގެފާނު ވަޑައިގަތުން.<span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>އޭރުން ދާއޫދުގެފާނު ކޮންމެ ތަނެއްގައި ފިއްލަވާ ހުންނެވިޔަސް އެކަލޭގެފާނު އަތުލައިގަނެވިދާނެ. އަދި ހަނގުރާމަވެރިންތަކަކާއެކު އަހަރެމެން ގޮސް ފަތިހު ބިމަށް ފައިބައިގަންނަ ޝަބްނަމް ތިކިތަކެއް ފަދައިން އެކަލޭގެފާނަށް ހަމަލަ ދޭނީ. ދެން އަހަރެމެން ދާއޫދުގެފާނާއި އެކަލޭގެފާނުގެ މީހުންތައް މަރާލާނީ. އެކަކު ވެސް ދުނިޔެއަކު ބަހައްޓާނެ ކަމެއް ނެތް.<span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>ދާއޫދުގެފާނު ސަހަރު ތެރެއަށް އަރާވަޑައިގެންފިއްޔާ އިސްރާއީލީން އެންމެން ގޮސް އެސަހަރުގެ ފާރުތަކުގައި ވާބައްދައި މުޅި ސަހަރު ފުނޑުފުނޑުކޮށް ވާދީގެތެރެއަށް އުކާލާނީ. ފަރުބަދައެއްގެ މަތިން ގާކޮޅެއް ވެސް ހޯދާ ނުފެންނަ ވަރު ކޮށްލާނީ.“<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>އަބްޝާލޫމްއާއި އިސްރާއީލުގެ އެންމެން ބުނެއްޕެވެ. ”ހޫޝާއީގެ މަޝްވަރާ އަޚީތޫފަލުގެ މަޝްވަރާއަށް ވުރެން މާ ކަމުދޭ.“ މިހެން އެމީހުން ބުނީ މާތްރަސްކަލާނގެ އިރާދަފުޅު އެގޮތުގައި ވާތީއެވެ. މާތްރަސްކަލާނގެ ރޭއްވެވުމުގައި ވަނީ އަޚީތުފުލުގެ މަޝްވަރާ ބޭކާރު ކޮށްލައްވައި އަބްޝާލޫމު ނައްތަވާލެއްވުމެވެ.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">&#x200f;15</span><span class="vsp">&nbsp;</span>ހޫޝާއީ ގޮސް މިވާހަކަތައް އިމާމު ސަދޫގާއި އިމާމު އަބިޔާތަރުގެ ގާތު ބުނެފިއެވެ. އަދި އަޚީތޫފަލު އަބްޝާލޫމާއި އިސްރާއީލުންގެ ބޮޑުންނަށް ދިން ލަފާގެ ވާހަކަތައް ވެސް ކިޔައިދީފިއެވެ.<span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>ހުޝާއީ ބުންޏެވެ. ”އަވަހަށް މި ޚަބަރު ދާއޫދުގެފާނާ ހަމަޔަށް ފޯރުކުރޭ. ދަންނަވާ، ހަނަފަސް ސަހަރާގެ ކޯރުގެ އަނގަމަތީ އައްސޭރީގައި ނުތިއްބަވާށޭ. ކޯރު ހުރަސް ކުރައްވާ ވަޑައިގެން އަނެއް ފަރާތަށް ވަޑައިގަންނަވާށޭ. އޭރުން ކަލޭގެފާނާއި ކަލޭގެފާނުގެ މީހުންތައް ނައްތައެއް ނުލެވޭނެޔޭ.“<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">&#x200f;17</span><span class="vsp">&nbsp;</span>އަބިޔާތަރު އިމާމުގެ ދަރި ޔޫނަތައިން އާއި ސާދޫގުގެ ދަރި އަޚީމައަޒް ގޮސް ހަދާ ގޮތަކީ ޢައިނި ރޫޖަލްއަވަށުގެ އޮހޭފެންގަޑުގެ ކާރީގައި މަޑުކޮށްލައިގެން ތިބެނީއެވެ. އެއީ އެމީހުން ސަހަރު ތެރެއަށް ވަންނަތަން މީހަކަށް ފެނިދާނެތީއެވެ. ދެން އެ ފެންގަނޑު ދޮށަށް ދާ ނޯކަރު އަންހެން ކުއްޖަކު ލައްވާ ދާއޫދުގެފާނަށް ދަންނަވަންވާ ވާހަކައެއް އެކުއްޖާލައްވާ އަންގަމުން ގެންދަނީއެވެ. ޔޫނަތައިންއާއި އަޚީމައަސް ދާއޫދުގެފާނަށް މި ހުރިހާ ރޭވުމެއްގެ ޚަބަރު މިގޮތުން ފޯރުކޮށްދެމުން ގެންދިޔައެވެ.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>މިހެން އުޅެނިކޮށް ކޮންމެވެސް ޒުވާން ސޮރަކަށް ޔޫނަތައިންއާއި އަޚީމައަސް ފެނިގެން އަވަހަށް ދުވެ ގޮސް އަބްޝާލޫމަށް މިޚަބަރު ދީފިއެވެ. ދެން ޔޫނަތައިންއާއި އަޚީމައަސް އަވަހަށް ގޮސް ބަހޫރީމް އަވަށުގެ މީހެއްގެ ގޭގެ ގޯތީގައި ހުރި ވަޅަކަށް ފައިބައިފިއެވެ.<span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>އެވަގުތު އެގޭ ވެރިމީހާގެ އަންހެނުން އެވަޅުގެ މަތީގައި އެއްޗެއް އަޅައި އޭގެ މަތީގައި ގޮދަންތައް އަވީލާން ފަށައިފިއެވެ. އެއީ އެކަކަށް ވެސް ޝައްކުވިޔަ ނުދިނުމަށެވެ.<span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>ދެން އަބްޝާލޫމްގެ ސިފައިން އަންހެންމީހާގެ ގާތަށް އައިސް އެހިއެވެ. ”އަޚީމައާސްއާއި ޔޫނަތައިން ކޮބައިތަ؟“</div>
<div class="p">އަންހެންމީހާ ބުންޏެވެ. ”އެމީހުން އެއޮތް ފެންނަ ކޯރު ހުރަސްކޮށް ހިނގައްޖެ.“</div>
<div class="p">ދެން އަބްޝާލޫމްގެ ސިފައިން ޔޫނަތައިންއާއި އަޚީމައަސް ފެނޭތޯ ހޯދަން ހިނގައްޖެއެވެ. އެމީހުން ހޯދާހޯދާ ވެސް ނުފެނިގެން ސިފައިންގެ މީހުން އެނބުރި ޖެރޫސަލަމަށް ހިނގައްޖެއެވެ.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>އަބްޝާލޫމް ފޮނުވި ސިފައިން ދިޔައިމާ ޔޫނަތައިންއާއި އަޚީމައަސް އެވަޅުން އަރައިފިއެވެ. ދެން އެމީހުން ދާއޫދު ރަސްގެފާނުގެ އަރިހަށް ހިނގައްޖެއެވެ. އެމީހުން ގޮސް ދެންނެވިއެވެ. ”އަވަހަށް ކޯރު ހުރަސް ކުރައްވައި ވަޑައިގަންނަވާ!“ ދެން އެމީހުން އަޚީތޫފަލު ދިން ލަފާގެ ވާހަކަ އެކަލޭގެފާނަށް ދަންނަވައިފިއެވެ.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>އިރުއެރިއިރު ދާއޫދުގެފާނާއި ދެންތިބި އެންމެން ކޯރު ހުރަސްކޮށް އުރުދުންގެ ފަޅިއަށް ހިނގައްޖެއެވެ.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">&#x200f;23</span><span class="vsp">&nbsp;</span>އަޚީތޫފަލު ދިން މަޝްވަރާ އިސްރާއީލީންގެ ކުރިމަތީގައި ބޭކާރު ވުމުން އޭނާގެ ހިމާރުމަތީ ގޮނޑިބަނދެ އޭނާގެ ރަށަށް އެނބުރި ހިނގައްޖެއެވެ. އޭނާ ގެޔަށް ގޮސް ގޭމީހުންނަށް ވަސިއްޔަތްކޮށް ހަދާފައި ގޮސް އޭނާ އަމިއްލައަށް ދަންޖެހިގެންފިއެވެ. އޭނާ މަރުވީމާ މީހުން ގޮސް އޭނާގެ އާއިލާގެ ގަބުރުސްތާނުގައި ވަޅުލައިފިއެވެ.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">&#x200f;24</span><span class="vsp">&nbsp;</span>އަބްޝާލޫމާއި އޭނާގެ މީހުން އުރުދުން ކޯރު ހުރަސް ކުރިއިރު ދާއޫދުގެފާނު މަޙަނާއިމަށް ވަޑައިގެންފިއެވެ.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">&#x200f;25</span><span class="vsp">&nbsp;</span>ދެން އަބްޝާލޫމްގެ ސިފައިންގެ ވެރިޔަކަށް އޭރު ހުރި ޔުއާބުގެ މަޤާމަށް ޢަމާސާ ލައިފިއެވެ. އަމާސާއަކީ ޔަޘްރާކިޔާ އިސްރާއީލުގެ މީހެއްގެ ދަރިއެކެވެ. އޭނާގެ މަންމަ އަކީ ޔަޘްރާގެ އަންހެނުން އަބީޖާއިލްއެވެ. އެއީ ނަޙާޝްގެ އަންހެންދަރިފުޅެވެ. އަދި އޭނާއަކީ ޔުއާބުގެ މަންމަ ސަރޫވިޔަތުގެ ކޮއްކޮއެއް ވެސް މެއެވެ.<span class="footnote selectable" id="F-0"><sup>❖</sup></span><span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">&#x200f;26</span><span class="vsp">&nbsp;</span>އަބްޝާލޫމްއާއި އިސްރާއީލީން ގޮސް ޖިލްޢާދުގައި ފޭލިގެ ޖަހައިފިއެވެ.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>ދެން ދާއޫދުގެފާނު މަޙަނާއިމަށް ވަޑައިގެންފިއެވެ. އޭރު ރައްބާ އަވަށުގެ ނާޙިސުގެ ދަރި ޝޫބީއާއި ޢައްމޫނީންނާއި ލޫދުބާރު އަވަށުގެ އައްމީއޭލްގެ ދަރި މަކީރުއާއި ރޫޖަލީމު އަވަށުގެ ޖިލްޢާދުގެ ބަރުޒިއްލާއި،<span id="bookmarks27"></span> <a id="v28"></a><span class="v">&#x200f;28&#x200f;-29</span><span class="vsp">&nbsp;</span>އެތިން މީހުން ބުންޏެވެ. ”ހަނަފަސް ސަހަރާގައި ތިބި މީހުން ތިބޭނީ ވަރަށް ވަރުބަލިވެ ބަނޑުހައިވެ ފެންބޮވައިގެންފައި.“</div>
<div class="p">އެހެންވެ އެމީހުންނާއެކު ތިބި މީހުން ދާއޫދުގެފާނުގެ ގާތަށް ކާބޯތަކެތި ހިފައިގެން އަތުވެއްޖެއެވެ. އެމީހުން ގެންދިޔަ ތަކެތީގެ ތެރޭގައި އެނދުތަންމައްޗާއި، ގުޅިފުޅިތަކާއި، އަދި ގިނަ އަދަދެއްގެ ކާބޯތަކެތި ގެންދިޔައެވެ. އެމީހުންގެނައި ތަކެތީގެ ތެރޭގައި ގޮދަނާއި ބާރުލީއާއި އާޓާފުށާއި، ކެއްކި ކާނާއާއި ހަނާކުރި ގޮދަނާއި ތޮޅިއާއި ބަދަނާއި މާމުޔާއި ހުތްކިރާއި ކަންބަޅިތަކާއި ގެރިކިރު ޗީޒު ގެނެސްފައި ހުއްޓެވެ.<span id="bookmarks28-29"></span></div>
</div>
</body>
</html>
