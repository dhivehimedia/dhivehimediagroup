<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>މަންދޫބުންގެ މަސައްކަތް i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 28 }];
var hasIntro = true;
var baseRef  = "44-ACT-";


</script>
</head>

<body class="browser" dir="ltr" lang="dv">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='43-JHN-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='43-JHN-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;މަންދޫބުންގެ މަސައްކަތް&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='44-ACT-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='48-GAL-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">އީސާގެފާނުގެ ބަސްފުޅު ފާޅުކުރުމަށް މަންދޫބުން ކުރެއްވި މަސައްކަތް</span></div>
<div class="b"></div>
<div class="b"></div>
<div class="is"><div id="is1">ފޮތް ހުޅުވާލުން</div></div>
<div class="ip">މިފޮތަކީ އީސާގެފާނުގެ އަސްޙާބީންނާއި ވަރަށް ގާތްކޮށް އުޅުނު އެކަލޭގެފާނަށް އީމާންވެގެން ވީ މީހަކު ކަމުގައިވާ ލޫކާސް ލިޔުއްވި ދެވަނަ ފޮތެވެ. އޭނާ ލިޔުއްވި ފުރަތަމަ ފޮތަކީ އީސާގެފާނު ދެއްވި އުފާވެރި ދިންނެވުން ލިބޭ ކީރިތި ޚަބަރުފުޅު ލިޔެވިފައިވާ ފޮތެއް ކަމުގައިވާ ”ލޫކާސް“ މިފޮތްކޮޅެވެ. ލޫކާސް ކުރީގައި ލިޔުއްވި ފޮތާއި އެއްފަދައިން މިފޮތްކޮޅު ވެސް ލިޔުއްވިފައި ވަނީ އެއް މަޤްޞަދެއްގައެވެ. އެއީ އީސާގެފާނު ކުރެއްވި ކަންތައްތަކާއި އެކަލޭގެފާނު ވިދާޅުވެ އެންގެވި ބަސްފުޅުތައް ލިޔުމެވެ. އަދި އެކަލޭގެފާނާއި އެކަލޭގެފާނުގެ އަސްޙާބީންނާއި މެދު ކަންތައްތައް ވީ ގޮތް ތަރުތީބުން ލިޔެ ފުރިހަމައަށް ބަޔާން ކުރުމެވެ.</div>
<div class="ip">ލޫކާސްގެ ލިޔުއްވުމުގައި މިކަންތަކާއި ބެހޭ ގޮތުން ވަރަށް ތަފްސީލުކޮށް ލިޔުއްވާ އަދި އެދުވަސްވަރާއި ބެހޭ ތާރީޚީ މަޢުލޫމާތުތައް ބަޔާން ކުރައްވާފައި ވެއެވެ. ލޫކާސްގެ އަމިއްލަ ބަހަކީ ގުރީކު ކަމަށް ވުމުން އޭނާ ލިޔުއްވި ފޮތްކޮޅުތައް ލިޔުއްވާފައި ވަނީ ގުރީކު ބަހުންނެވެ. ގުރީކު ބަހުން ލިޔެވިފައިވީ މިފޮތް ވެސް ވަނީ ވަރަށް ގިނަ ބަހަށް މިހާރު ތަރުޖަމާ ކުރެވިފައެވެ. މިތަރުޖަމާ ކުރުމުގައި އަބަދުވެސް އަސްލަކަށް ބަލަނީ މިފޮތް ލިޔެވިފައިވީ ބަސް ކަމުގައިވާ ގުރީކު ބަހެވެ.</div>
<div class="ip">މިފޮތުގައި ބަޔާން ވެގެންވާ ކަންތައްތައް ހިނގާފައި ވަނީ އީސާގެފާނު އެކަލޭގެފާނުގެ އަސްޙާބީންނަށް އެންމެ ފަހުން ވިދާޅުވި ބަސްފުޅާއި އެއްގޮތުގެ މަތިންނެވެ. އެކަލޭގެފާނު ވިދާޅުވިއެވެ. ”މާތްރޫޙުފުޅު ކަލޭމެންގެ މައްޗަށް ވޮޑިގެންވުމުން ކަލޭމެންނަށް މާތްރޫޙުފުޅުގެ ބާރުލިބޭނެ. އަދި އޭރުން މުޅި ޖެރޫސަލަމުގައާއި، ޖުދެއާކަރައިގެ ތެރޭގައާއި، ސަމީރިއްޔާގައާއި، އަދި ދުނިޔޭގެ ހުރިހާ ޤައުމެއްގަ ވެސް ކަލޭމެން ތިމަންކަލޭގެފާނާއި ބެހޭ ގޮތުން އެންމެންނަށް އަންގައިދީ ފާޅުކޮށް ދޭނެ.“ (<span class="reflink"><a href="11-ACT-001.html#v8">1‏:8</a></span>).</div>
<div class="ip">މިފޮތުގެ ދެވަނަ ބާބުގައި ބަޔާން ވެގެން ވަނީ ބަނީއިސްރާއީލު މީހުންގެ ޤައުމު ކަމުގައިވާ ޖުދެއާގެ ވެރިރަށް ޖެރޫސަލަމުގައި އީސާގެފާނަށް އީމާންވެގެންވީ މީހުންގެ މައްޗަށް މާތްރަސްކަލާނގެ މާތްރޫޙުފުޅު ފޮނުއްވި ގޮތުގެ ވާހަކައެވެ. އަދި އަށްވަނަ ބާބުގައި އީސާގެފާނަށް އީމާންވެގެން ވީ މީހުން ސަމީރިއްޔާގެ މީހުންނަށް އީސާގެފާނާއި ބެހޭ ޚަބަރުތައް އަންގައިދީ، އަދި ދިހަވަނަ ބާބުގައި ބަނީއިސްރާއީލު މީހުން ނޫން މީހުން ކަމުގައިވާ މީހުންނަށް އެކަލޭގެފާނުގެ ބަސްފުޅުތައް އަންގައިދެވުނެވެ. ދެން އެފަދައިން މުޅި ސަރަހައްދުގައި ވެސް ކަންކުރިއެވެ. އަދި އަށާވީސް ވަނަ ބާބުގައި އީސާގެފާނުގެ ބަސްފުޅުތައް ރޯމުގެ މީސްތަކުންނަށް އަންގައި ދެވުނު ކަމުގައި ބަޔާން ވެގެންވެއެވެ.</div>
<div class="ip">އޭރު ރޯމުގެ ސަރުކާރަކީ ވަރަށް ބާރުގަދަ ރަސްކަމެކެވެ. މިހާރު ޔޫރަޕު ކަމަށް ބެލެވޭ ސަރަހައްދާއި އަދި ދުނިޔޭގެ އެތައް ހިސާބެއްގައި އޭރު ވަނީ ރޯމުގެ ބާރެވެ. ބަރާބަރަށް ޓެކުސް ދައްކާ ރޯމުގެ ސަރުކާރާއި ދެކޮޅު ނުވާ ހިސާބުތަކުގައި އެބައެއްގެ އަމިއްލަ ރަސްކަލުން ބައިތިއްބުމަށް ހުއްދަ އޮވެއެވެ. ނަމަވެސް ދެކޮޅުހަދާ މިނިވަންވުމަށް މަސައްކަތް ކޮށްފި ރަށެއްގައި ނަމަ، ސީދާ ރޯމުގެ ސަރުކާރުން އެތަނެއްގައި ވެރިކަން ކުރުމަށް ވެރިން ލައެވެ. އަދި އެތަން ބެލެހެއްޓުމަށް ރޯމުގެ ސަރުކާރުގެ ސިފައިން ވެސް ފޮނުވައެވެ.</div>
<div class="ip">މިފޮތުގައި ބަޔާންކޮށް ލިޔެވިފައި މިވާ ކަންތައްތައް ހިނގާދިޔުމަށް ގާތްގަނޑަކަށް ތިރީހަކަށް އަހަރުގެ މުއްދަތެއް ނެގިއެވެ. މިފޮތުގައި ޚާއްސަ ގޮތަކަށް ފާހަގަ ކުރެވޭ އީސާގެފާނުގެ ދެ މަންދޫބުންނަކީ ޕަތަރަސްއާއި ޕައުލްއެވެ. މީގެތެރެއިން ޕައުލްއަކީ އީސާގެފާނާއި ވަރަށް ދެކޮޅު އެކަލޭގެފާނަށް އީމާންވެގެންވީ މީސްތަކުންނަށް އަނިޔާދީ އުޅުނު ދީނުގެ ދަންނަބޭކަލެކެވެ. ނަމަވެސް އެކަލޭގެފާނާ ދިމާވި މުޢުޖިޒާތަކާ ގުޅިގެން އޭނާއަށް އީސާގެފާނު ދެއްވާ ދިންނެވުން ލިބުނެވެ. އަދި މާތްރޫޙުފުޅުގެ ބާރުން ބާރުލިބުމުން އޭނާ އީސާގެފާނު ދެއްވި ދިންނެވުމުގެ ޚަބަރު ވަރަށް ކެރިހުރެގެން އެކި ހިސާބުތަކުގެ ތަފާތު ރަށްތަކުގައި އަންގައިދިނެވެ. އެގޮތުން ޕައުލް ކުރި ދަތުރުތަކުގައި އޭނާގެ ދަތުރުގެ ބައިވެރިއެއްގެ ގޮތުން މިފޮތުގެ ލިޔުންތެރިޔާ ލޫކާސް ވެސް ދިޔައެވެ. އެހެން ކަމުން މިފޮތުގައި ލިޔެވިފައިވާ ގިނަ ކަންތައްތައް ހިނގާ ދިޔަތަން ލޫކާސް ވަނީ އަމިއްލަ ލޮލުން ދެކެފައެވެ.</div>
<div class="ip">އީސާގެފާނަށް އީމާންވެގެންވާ މީހުން މީސްތަކުންނަށް އަންގައިދެމުން ދިޔަ ކަންތައްތައް ހާމަވެ އެނގެން ހުރީ އެކަލޭގެފާނުގެ މަންދޫބުން ދެއްވި ޚުތުބާތަކުގައެވެ. އެ ޚުތުބާތަކުގައި ހިމެނޭ ބައިތަކަކީ:</div>
<div class="io">މާތްރަސްކަލާނގެ އޭގެ އެތައް ސަތޭކަ ގަރުނެއްގެ ކުރިން ރަސޫލުންނާއި ނަބީން މެދުވެރިކޮށް އަންގަވައި ވަޢުދުފުޅު ކުރެއްވި ކަންތައްތައް އެފަދައިން ވެ ނިމިއްޖެ ކަން</div>
<div class="io">އީސާގެފާނުގެ ދިރިއުޅުއްވުމާއި އެކަލޭގެފާނު އަވަހާރަވެދިޔަ ދިއުމާއި އަދި އަލުން ދިރިދުނިޔެއަށް ވަޑައިގަތުން މެދުވެރިކޮށް މީސްތަކުންނަށް ދިންނެވުން ދެއްވިއްޖެ ކަން</div>
<div class="io">އީސާގެފާނަކީ އަލްމަސީޙު ކަމާއި އެކަލޭގެފާނީ މީސްތަކުންގެ މައްޗަށް ހިސާބު ބައްލަވާނެ މާތް ސާހިބާ ކަން</div>
<div class="io">އީސާގެފާނަށް އީމާންވާ މީހުންނަށް މާތްރޫޙުފުޅު ދެއްވާ ދެއްވުން އެއީ އެކަލޭގެފާނުގެ މަތިވެރިކަމާއި ކަރާމާތްތެރިކަމުގެ ހެއްކެއް ކަން</div>
<div class="io">އީސާގެފާނުގެ މަންދޫބުންނަކީ އީސާގެފާނުގެ ދިރިއުޅުއްވުމާއި އަލުން ދިރިވަޑައިގަތް ކަމުގެ ހެކިން ކަން</div>
<div class="io">އެމީހެއްގެ ފާފަތަކަށް ތައުބާވެ މާތްރަސްކަލާނގެ އީސާގެފާނު މެދުވެރިކޮށް ދެއްވާ ފާފައިގެ ޢަފޫ ލިބިގަންފި ކޮންމެ މީހަކަށްމެ އެކަލާނގެ މާތްރޫޙުފުޅު ދެއްވާނެ ކަމެވެ.</div>
<div class="ip">މިފޮތުގައި ބަޔާން ވެގެންވާ ކަންތަކުގެ ތެރޭގައި އެންމެ ފުރަތަމަ އީސާގެފާނަށް އީމާންވި މީސްތަކުންގެ ދިރިއުޅުން ސިފަކޮށްފައިވާ ގޮތް ވެސް ފާހަގަ ކުރެވެއެވެ. ލޫކާސް ބަޔާން ކުރާ ގޮތުގައި އެމީހުން ދިރިއުޅުނީ މާތްރަސްކަލާނގެ ކިބަފުޅަށް ޙަމްދު ސަނާ ކިޔާ އެކަލާނގެ ކިބަފުޅަށް ދުޢާކުރުމުގައެވެ. އަދި އެމީހުންގެ އަތުގައިވާ ހުރިހާ އެއްޗަކުން އެކަކު އަނެކަކަށް ވަރަށް ދީލަތިކަމާއި އެކު އެހީވެ އުޅުނު ކަމުގައި ވެސް ބަޔާން ކުރެވިފައިވެ އެވެ.</div>
<div class="ip">މިފަދަ ގުޅުމެއް އެމީހުންގެ ތެރޭގައި އޮތްކަން އެއީ ފާހަގަކޮށްލަން ޖެހޭ ކަމެކެވެ. އެއީ އެ ދުވަސްވަރު ބަނީއިސްރާއީލު މީހުންނާއި އެހެން މީހުންނާއި ދެމެދު އެއްވެސް ކަހަލަ ގުޅުމެއް ބޭއްވުމަކީ، ބަނީއިސްރާއީލު މީހުންގެ ދީނުގެ ގަވާއިދުތަކާއި މުޅިން ޚިލާފު ކަމެކެވެ. އެއީ ބަނީއިސްރާއީލު މީހުން ދެކޭ ގޮތުގައި މާތްރަސްކަލާނގެ ތެދުމަގު ދައްކަވާ ރަޙުމަތް ލައްވާނީ ހަމައެކަނި ބަނީއިސްރާއީލު މީހުންގެ މައްޗަށެވެ. ބަނީއިސްރާއީލު މީހުން ނޫން މީހުން ވަނީ މާތްރަސްކަލާނގެ ނިޢުމަތާއި ރަޙުމަތްފުޅުން ބޭރުގައެވެ. އަދި އެއްވެސް މީހަކު މާތްރަސްކަލާނގެ ކިބަފުޅަށް އީމާންވަނީ ނަމަ، އެމީހަކު ބަނީއިސްރާއީލު މީހަކަށް ވެ އެއީ ފިރިހެނަކު ނަމަ، ޙިތާނު ކުރެވެން ވެސް ޖެހޭނެއެވެ.</div>
<div class="ip">އީސާގެފާނަށް އީމާންވެގެންވީ ބަނީއިސްރާއީލު މީހުން ދެކުނު ގޮތުގައި، މީހަކު އީސާގެފާނަށް އީމާންވަނީ ނަމަވެސް ފުރަތަމަ އެމީހަކު ބަނީއިސްރާއީލު ދީނުގެ ގަވާއިދުތައް ގަބޫލު ކޮށް، އަދި އެއީ ފިރިހެނަކު ނަމަ ހިތާނު ކުރެވެން ވެސް ޖެހޭނެއެވެ. ނަމަވެސް މާތްރަސްކަލާނގެ އެމީހުންނަށް ފާޅުކޮށް އެންގެވީ، ހުރިހާ އިންސާނުންނަށް ވެސް މާތްރަސްކަލާނގެ އީސާގެފާނު މެދުވެރިކުރައްވާ ދިންނެވުން ދެއްވާފިކަމުގައެވެ. އެހެންކަމުން މާތްރަސްކަލާނގެ ކުރިފުޅުމަތީ އެންމެންނަކީ ވެސް ހަމަހަމަ ބައެއް ކަމެވެ.</div>
<div class="ip">އީސާގެފާނުގެ މަންދޫބުންނާއި އެކަލޭގެފާނަށް އީމާންވެގެންވީ މީހުން އެކަލޭގެފާނުގެ ބަސްފުޅުތައް މީސްތަކުންނަށް އަންގައިދެމުން ގެންދިޔަ އިރު، އެމީހުންނަށް ކެނޑިނޭޅި ލިބެމުން ދިޔަ އަނިޔާތަކަކީ މިފޮތުގައި ތަކުރާތުކޮށް ލިޔެވިފައިވާ ނުކުތާއެކެވެ. އެމީހުން ޖަލަށް ލެވި އަނިޔާތައް ލިބި، އަދި އޭގެތެރެއިން ބައެއްމީހުން ވަނީ ޝަހީދު ވެފައިއެވެ. ނަމަވެސް، އެމީހުން އެމީހުންގެ އީމާންކަންމަތީ ހަރުދަނާ ކަމާއި އެކު ދެމިތިއްބެވެ. އެހެން ކަމުން މާތްރަސްކަލާނގެ އީސާގެފާނު މެދުވެރިކުރައްވާ ދެއްވި ދިންނެވުމުގެ އުފާވެރި ޚަބަރު ފެތުރުނެވެ. އަދި އީސާގެފާނަށް އީމާންވާ މީހުންގެ ޖަމާޢަތް ގިނަވެ ބޮޑުވިއެވެ.</div>
<div class="ip">އަޅުގަނޑުމެންގެ އުންމީދަކީ މި ދިންނެވުމުގެ އުފާވެރި ޚަބަރު އެންމެހާ ކިޔުންތެރިންނަށް ލިބުމެވެ. އަދި އަޅުގަނޑުމެންގެ ދުޢާއަކީ ތިޔަ އެންމެހާ ކިޔުންތެރިންނީ އީސާގެފާނު ގަބޫލުކުރާ މީހުންގެ ޖަމާޢަތުގައި ހިމެނޭ ބަޔަކު ކަމުގައި ވުމެވެ.</div>
<div class="is"><div id="is2">ފިހުރިސްތު</div></div>
<div class="ip">މިފޮތުގައި ބަޔާން ކުރެވިފައިވާ ކަންތައްތަކުގެ ތެރެއިން ފާހަގަ ކޮށްލެވޭ ކަންތައްތަކަކީ:</div>
<div class="io">އީސާގެފާނު ދެއްވި އުފާވެރި ދިންނެވުމުގެ ޚަބަރުފުޅު ޖެރޫސަލަމުގެ މީސްތަކުންނަށް ހާމަކޮށް އެންގުން. <span class="ior">(1‏:1‏—8‏:3)</span></div>
<div class="io">އީސާގެފާނު ދެއްވި އުފާވެރި ދިންނެވުމުގެ ޚަބަރުފުޅު ޖުދެއާ އާއި ސަމީރިއްޔާ މީހުންނަށް ހާމަކޮށް އެންގުން. <span class="ior">(8‏:4‏—12‏:25)</span></div>
<div class="io">ޕައުލް އީސާގެފާނުގެ ބަސްފުޅުތައް އަންގައިދިނުމަށް ކުރި ފުރަތަމަ ދަތުރު. <span class="ior">(13‏:1‏—14‏:28)</span></div>
<div class="io">ޖެރޫސަލަމުގައި ފާސްކުރެވުނު މުހިންމު ނިމުމެއް. <span class="ior">(15‏:1‏-35)</span></div>
<div class="io">ޕައުލް އީސާގެފާނުގެ ބަސްފުޅުތައް އަންގައިދިނުމަށް ކުރި ދެވަނަ ދަތުރު. <span class="ior">(15‏:36‏—18‏:22)</span></div>
<div class="io">ޕައުލް އީސާގެފާނުގެ ބަސްފުޅުތައް އަންގައިދިނުމަށް ކުރި ތިންވަނަ ދަތުރު. <span class="ior">(18‏:23‏—21‏:16)</span></div>
<div class="io">ޕައުލް ޖެރޫސަލަމުގައި ހައްޔަރު ކުރެވުން. <span class="ior">(21‏:17‏—23‏:22)</span></div>
<div class="io">ޕައުލް ކައިސަރިޔާއަށް ގެންދެވުން. <span class="ior">(23‏:23‏—26‏:32)</span></div>
<div class="io">ޕައުލް ރޯމުކަރައަށް ގެންދެވުން. <span class="ior">(27‏:1‏—28‏:31)</span></div>
</div>
</body>
</html>
