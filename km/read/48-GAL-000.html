<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>ގަލާތިޔާގެ މަސީޙީންނަށް ސިޓީ i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-6": "<div><span class=\"k\">ހެޔޮޚަބަރުފުޅު</span> މިބަސް އައިސްފައި ވަނީ ގްރީކު ބަހުން ”އެވަންޖެލް“ އެވެ. މިއީ އަރަބި ބަހުން ”އިންޖީލް“ އެވެ. މިބަސްފުޅުން އިޝާރާތް ކޮށްދެނީ ދެކަމެކެވެ. އެއީ އީސާގެފާނު ކުރެއްވި ކަންތަކާއި ވިދާޅުވި ބަސްފުޅުތަކެވެ. މިތަރުޖަމާގައި އަޅުގަނޑުމެން މިބަސްފުޅަށް ބޭނުން ކުރަނީ ”އިންޖީލު“ މިބަހެވެ.</div><div class=\"p\">ދެވަނަ ކަމަށް ”އެވަންޖެލް“ މިބަސްފުޅުން އިޝާރާތް ކޮށްދެނީ އީސާގެފާނު މެދުވެރިވެވަޑައިގެން އަޅުގަނޑުމެން ނަރަކައިގެ އަޒާބުން ސަލާމަތްކޮށްދެއްވައި، ނިމުންނުވާ ޙަޔާތެއް ހޯއްދަވާ ދެއްވާ ޚަބަރުފުޅަށެވެ. އަދި އެކަލޭގެފާނު އަޅުގަނޑުމެންގެ ފާފަތަކަށްޓަކައި އަވަހާރަވުމަށް ފަހު އަލުން ދިރިވަޑައިގަތް ކަންތަކަށެވެ. މިކަންތަކަށް އަޅުގަނޑުމެން މިކިޔަނީ ”ހެޔޮޚަބަރުފުޅު“ މިހެންނެވެ. އަޅުގަނޑުމެންނަށް ނިމުންނުވާ ޙަޔާތެއް މިލިބެނީ އަޅުގަނޑުމެންގެ ފާފަތަކުން ތައުބާވެ އީސާގެފާނަށް އީމާންވުމުންނެވެ. ތައުބާވުމޭ މިބުނެވެނީ މާތްކަލާނގެއާ އަދި މީސްތަކުންނާ މެދު ކުރެވުނު ނުބައިކަންތަކާ މެދު ހިތާމަކޮށް އެކަންތައް އަލުން ނުކުރުމަށް އިޚުލާސްތެރިކަމާއެކު ގަސްތުކޮށް އެކަންތަކުން އެއްކިބާވެ އީސާގެފާނަށް ކިޔަމަންތެރިކަމާއެކު ދިރިއުޅެމުން ގެންދިއުމެވެ. މާތްކަލާނގެ މާތްރޫހުފުޅުގެ މަދަދާއެކު ގައެވެ. ”ނިމުންނުވާ ޙަޔާތް“ ބައްލަވާ.</div>"
};

initFootnotes(glossary);

});

// Chapters
var chapters = [ { start: 1, end: 6 }];
var hasIntro = true;
var baseRef  = "48-GAL-";


</script>
</head>

<body class="browser" dir="ltr" lang="dv">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='44-ACT-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='44-ACT-028.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;ގަލާތިޔާގެ މަސީޙީންނަށް ސިޓީ&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='48-GAL-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='49-EPH-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">ގަލާތިޔާގެ މަސީޙީންނަށް ފޮނުވުނު ސިޓީ</span></div>
<div class="b"></div>
<div class="b"></div>
<div class="is"><div id="is1">ތަޢާރަފު</div></div>
<div class="ip">މިފޮތަކީ ޕައުލް ގަލީތިޔާގެ މަސީޙީންނަށް ލިއުނު ސިޓީއެކެވެ. ގަލާތިޔާ އޭރު އޮތީ ރޯމުގެ ސަރުކާރުގެ ބާރުގެ ދަށުގައެވެ. އެއީ މިހާރުގެ ތުރުކީގެ ސަރަހައްދެކެވެ.</div>
<div class="ip">މިސިޓީ ޕައުލް އެމީހުންނަށް ލިޔުނު ސަބަބަކީ ބަނީއިސްރާއީލު މީހުންގެ ތެރެއިން އީސާގެފާނަށް އީމާންވި ބަޔަކު ގަލާތިޔާއަށް އައިސް އެރަށުގައި އީސާގެފާނަށް އީމާންވެގެންތިބި މީހުންނަށް އަންގައި ދެމުން ދިޔަ ދޮގު ވާހަކަތަކެއްގެ ސަބަބުންނެވެ. އެމީހުން ބުނަމުން ދިޔައީ މީހަކު އީސާގެފާނަށް އީމާންވެ އެކަލޭގެފާނު ދެއްވި <span class="footnote selectable" id="G-6">ހެޔޮޚަބަރުފުޅު</span> ގަބޫލު ކުރުމަކުން އެކަނި ނުފުދޭނެކަމެވެ. ފުރިހަމަ ގޮތުގައި އެދިންނެވުން ލިބިގަތުމަށް އެމީހުންގެ ތެރެއިން ކޮންމެ ފިރިހެނަކު ވެސް ޚިތާނު ކުރެވެން ޖެހޭނެ ކަމަށާއި އަދި މިނޫން ވެސް މޫސާގެފާނު މެދުވެރިކުރައްވައި އެންގެވުނު އަމުރުފުޅުތަކާއި ގަވާއިދުތަކަށް ކަންކުރުމުން ނޫނީ އެމީހަކީ މާތްރަސްކަލާނގެ މީސްތަކުންގެ ތެރެއިން ހިމެނޭ މީހަކު ކަމުގައި ނުވާނެ ކަމުގެ ދޮގު ޚަބަރު ތަކެވެ.</div>
<div class="ip">މިސިޓީގައި ޕައުލް ވަރަށް ސާފުކޮށް މިކަމާއި އިންކާރުކޮށް، އީސާގެފާނު ދެއްވި އުފާވެރި ދިންނެވުމުގެ ޙަޤީޤީ ތެދު ޚަބަރުފުޅު ސާބިތުކަމާއި އެކު ލިޔެ ގަލާތިޔާގެ މީހުންނަށް އަންގައިދިނެވެ.</div>
<div class="ip">ޕައުލް އެންގީ މާތްރަސްކަލާނގެ ރަޙުމަތްފުޅުގެ ސަބަބުން އީސާގެފާނު މެދުވެރިވެ ވަޑައިގެން އަހަރެމެންނަށް ލިބުނު މިނިވަންކަމުގެ ބޭނުން ރަނގަޅުގޮތުގައި ހިފުމަށެވެ. އަދި އެއްވެސް މީހަކަށް އަމުރުފުޅުތަކާއި ގަވާއިދާއި އެއްގޮތަށް ކަންތައް ކުރުމަކުންނެއް މާތްރަސްކަލާނގެ ދިންނެވުމެއް ނުލިބޭނެ ކަމާއި، އޭރުން އީސާގެފާނުގެ ސަބަބުން އަހަރެމެންނަށް ލިބުނު މިނިވަންކަން ގެއްލި އަމުރުފުޅުތަކާއި ގަވާއިދުތަކުގެ އަޅުވެތި ކަމުގެ ދަށުގައި އަހަރެމެން ވާނެ ކަމުގައި ޕައުލް އެންގިއެވެ.</div>
<div class="ip">ޕައުލް އެންގީ މާތްރަސްކަލާނގެ އަހަރެމެން ދިންނެވީ އަމުރުފުޅުތަކާއި ގަވާއިދުތަކާ އެއްގޮތަށް ކަންތައް ކޮށްގެން ނޫންކަމަށެވެ. އެއް އެއްވެސް މީހަކަށް ހުރިހާ އަމުރަކާއި ގަވާއިދަކާ އެއްގޮތަށް އެއްވެސް އުނިކަމެއް ނެތި ކަންތަކެއް ނުކުރެވޭނެއެވެ. ވީމާ އެގޮތަކުން އަހަރެމެންނަށް މާތްރަސްކަލާނގެ ރުއްސެވުމެއް ނުލިބޭނެއެވެ. އަހަރެމެންނަށް އެއްވެސް އެހެން ސަބަބަކާއި ނުލާ ހަމައެކަނި އީސާގެފާނަށް އީމާންވުމުގެ ސަބަބުން އެކަލާނގެ ރުހިވޮޑިގަތުން ލިބިއްޖެއެވެ. އަދި އަމުރުފުޅުތަކާއި ގަވާއިދުތަކުގެ އަޅުވެތިކަމުގެ ދަށުން މިނިވަންވެއްޖެއެވެ.</div>
<div class="ip">ނަމަވެސް މި މިނިވަންކަމަކީ އަހަރެމެންގެ އަމިއްލަ ނަފްސުގެ ފާފަވެރި އެދުންތަކާއި އެއްފަދައިން ކަންތައް ކުރުމަށް ދެއްވާފައިވާ މިނިވަންކަމެއް ނޫނެވެ. މިމިނިވަންކަމަކީ މާތްރޫޙުފުޅު އަހަރެމެންނަށް ބާރުދެއްވުމުން އުފަލާއި އެކު ހިތުގެއަޑިން އެދިގެން މާތްރަސްކަލާނގެ ކިބަފުޅަށް ކިޔަމަންވެ އެކަލާނގެ އަހަރެމެންގެ ކިބައިން އެދޭ ފަދައިން ކަންތައް ކުރުމަށްޓަކައި ދެއްވާފައިވާ މިނިވަންކަމެކެވެ. އެއީ ކުރަން މަޖުބޫރުވެގެން ކުރާ ކަންތަކާއި، ހިތުގެއަޑިން އެދިގެން ވާލޯބީގެ ސަބަބުން ކުރާ ކަންތަކާއި ވަރަށް ބޮޑު ފަރަގެއް ހަމަ ޔަޤީނުން ވެސް ވެއެވެ.</div>
<div class="ip">ޕައުލް އެންގީ އެމީހަކަށް ލިބޭނީ އެމީހަކު އިންދި އޮށެއްގެ މޭވާއެވެ. އެހެން ކަމުން އަމިއްލަ ނަފްސުގެ ފާފަވެރި އެދުންތަކާއި އެއްގޮތަށް ކަންކުރާ މީހުންނަށް ލިބޭނީ އެކަމުގެ ނަތީޖާއެވެ. އެއީ: ޖިންސީގޮތުން ނުބައި ގުޅުންތައް ހިންގުމާ، ހިތުތެރޭ ނުބައި ނުލަފާ ޚިޔާލުތަށްވުމާ، ވަޙުޝީ އަމަލުތައް ކުރުމަށް ޝައުޤުވެރިވުމާ، ބުދަށް އަޅުކަންކޮށް، ފަންޑިތަ ސިހުރު ހަދައި، މީހުންނަށް ނަފްރަތު ކޮށް، މީހުންނާ ނުގުޅުމާއި، މީހުންނާއި ހަސަދަވެރިވެ، ރުޅިގަދަވެ، އަމިއްލަ އެދުންބޮޑުވެ، ބައިބައިވުން އުފައްދައި، އެމީހަކާ އެއްބަސްނުވާ އެންމެންނަކީ ނުބައި މީހުން ކަމުގައި ދެކެ، އަނެކާއަށް ރަނގަޅުގޮތެއްވާން ނޭދުމާއި، މަސްތުވުމާއި، ލަދުވެތި އަމަލު ތަކާ އިސްރާފުކުރުމަށް ޕާޓީތައް ބާއްވާ އަދި އެހެން ވެސް ފާފަތައް ކުރުމެވެ. ޕައުލް އެންގީ މިފަދަ އަމަލުތައް ކުރާ މީހުންނަށް މާތްރަސްކަލާނގެ ޙަޟްރަތުގައި އެއްވެސް ޖާގައެއް ނުވާ ކަމުގައެވެ.</div>
<div class="ip">ނަމަވެސް މާތްރޫޙުފުޅުގެ ބާރުގެ ދަށުން ކަންކުރާ މީހުންނަށް ލިބޭނީ އެކަމުގެ ފައިދާއެވެ. އެއީ: ލޯބިވުމާއި، އުފާވެރިކަމާއި، ފުރާނައިގެ ހިތްހަމަޖެހުމާއި، ކެތްތެރިކަމާއި، ހިތްހެޔޮކަމާއި، ރަނގަޅުކަމާއި، ތެދުވެރިކަމާއި، އޯގާތެރިކަމާއި އަދި އަމިއްލަ ނަފްސުގެ އެދުންތަކާއި އެއްގޮތަށް ކަންނުކުރުމުގެ ބާރެވެ. އަދި މިފަދައިން ކަންތައް ކުރާ މީހުންނަކީ މާތްރަސްކަލާނގެ މީސްތަކުންގެ ތެރެއިން ހިމެނޭ މީހުން ކަމުގައި ވާނެކަމުގައެވެ.</div>
<div class="ip">އީސާގެފާނު މެދުވެރިކުރައްވައި ޕައުލްއަށް އެންގުނު އުފާވެރި ދިންނެވުމުގެ ޚަބަރު ގަލާތިޔާގެ މީހުންނަށް އަންގާދީ އެކަމުގެ ސަބަބުން އެމީހުންނަށް ލިބިފައިވާ މިނިވަންކަމުގެ ބޭނުން ފުރިހަމަ ގޮތުގައި ކުރުމަށް ބުނި ފަދައިން، އަޅުގަނޑުމެންގެ ވެސް އުންމީދަކީ މިފޮތް ކިޔުއްވާ ހުރިހާ އެންމެންމެ، އީސާގެފާނު މެދުވެރިކުރައްވައި މާތްރަސްކަލާނގެ ދެއްވި މި ރަޙުމަތްފުޅު ލިބިގަނެ، އަމުރުފުޅުތަކާއި ގަވާއިދުތަކުގެ އަޅުވެތިކަމުން ސަލާމަތްވެ މިނިވަންވުމެވެ. އެއީ ފުރިހަމަ މިނިވަންކަމަކީ މިއީއެވެ.</div>
</div>
</body>
</html>
