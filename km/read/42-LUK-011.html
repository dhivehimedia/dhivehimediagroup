<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>ލޫކާސް 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">

<script type="text/javascript">

$(document).ready(function() {

// Glossary entries
var glossary = {
    "G-70": "<div><span class=\"k\">ޔަޙުޔާގެފާނު</span> ޔަޙުޔާގެފާނަކީ މަތިވެރި މާތްރަސްކަލާނގެ ޚާއްސަ ކުރައްވާ ފޮނުއްވާނެ އަލްމަސީޙު ވަޑައިގަންނަވާ ޚަބަރު މީސްތަކުންނަށް ދެއްވައި އެކަމަށް އެމީހުން ތައްޔާރު ކުރުވުމަށް މާތްރަސްކަލާނގެ ފޮނުއްވި ނަބީ ބޭކަލެކެވެ. އެކަލޭގެފާނު މީސްތަކުންނަށް ތައުބާވެ ތައުބާގެ ހިނެވުމުން ހިނައިގަތުމަށް ގޮވާލެއްވިއެވެ.</div>",
    "G-41": "<div><span class=\"k\">މާތްރޫޙުފުޅު</span> މާތްރޫޙުފުޅަކީ މާތްރަސްކަލާނގެ ރޫޙުފުޅެވެ. މިރޫޙުފުޅަކީ މާތްރަސްކަލާނގެ ޚާއްސަ ކުރައްވާ ފޮނުއްވި އަލްމަސީޙު ކަމުގައިވާ އީސާގެފާނު ގަބޫލުކުރާ މީހުންނަށް މާތްރަސްކަލާނގެ ދެއްވާ ހަދިޔާއެކެވެ. އެކަލޭގެފާނުގެ ބަސްފުޅުތަކުގެ އަޑުއަހާ އެބަސްފުޅުތަކަށް ކިޔަމަންވާ މީހުންނަށް މާތްރޫޙުފުގެ އެހީތެރިކަން ލިބޭނެއެވެ. އަދި އީސާގެފާނު މެދުވެރިކޮށް ދެއްވި ދިންނަވާނޭ މަގުން އުޅުމަށް ވެސް މާތްރޫޙުފުޅު މީސްތަކުންނަށް އެހީތެރިވެދެއްވާނެއެވެ. މާތްރޫޙުފުޅުގެ ސަބަބުން އެރޫޙުފުޅު އެމީހަކާއި އެކުގައިވާ މީހަކަށް ފާފައިން ދުރުވެގެން އުޅުމަށް ބާރުލިބޭނެއެވެ.</div>",
    "G-26": "<div><span class=\"k\">އިބިލީސް</span> އިބިލީސް ނުވަތަ ޝައިތާނާ އަކީ ރޫޙާނީ އެއްޗެކެވެ. ޝައިތާނާގެ މާނައަކީ އަދާވަތްތެރިޔާއެވެ. އަދި އެއީ ޖިންނީންނާއި އަދި އެހެނިހެން ވެސް ނުބައިވެގެންވާ ރޫޙާނީ ބާރުތަކުގެ މައްޗަށް އަމުރު ހިންގާ ފަރާތް ވެސް މެއެވެ. އިބިލީހުގެ މަގްސަދަކީ އާދަމުގެ ދަރިން މާތްރަސްކަލާނގެއާއި ދުރުހެލިކޮށް ދެކޮޅުވެރި ކުރުވުމެވެ. އިބިލީސް ނުވަތަ ޝައިތާނާއަކީ މިދުނިޔޭގެ އެންމެންގެ މައްޗަށް ހުރި އެންމެ ބޮޑު އަދި އެންމެ ނުރައްކާތެރި އަދާވާތްތެރިޔާއެވެ. އަހަރެމެން ކުރާ ފާފަތަކުގެ ސަބަބުން އަހަރެމެން މާތްރަސްކަލާނގެ ކިބަފުޅާއި ދުރުވެ ހަލާކުގެ ތެރެއަށް ވެއްޓެއެވެ. އަދި އަހަރެމެން ފާފަކުރުމުގެ ސަބަބުން މި ނުރައްކާތެރި ރޫހާނީ ބާރު އިބިލީސް ނުވަތަ ޝައިތާނާ އަހަރެމެންގެ މައްޗަށް ވެރިކަން ހިންގައެވެ.</div>",
    "G-38": "<div><span class=\"k\">މާތްރަސްކަލާނގެ ރަސްކަންފުޅު</span> މިބަސްފުޅުގައި ތިން މާނަ އެއްވެއެވެ. އޭގެތެރެއިން އެއް މަނައަކީ މީހެއްގެ ދިރިއުޅުމުގައި ހިނގަނީ މާތްރަސްކަލާނގެ ވެރިކަން ކަމަށް ވާ ނަމަ އެކަމުގެ ސަބަބުން އެމީހަކާއި މާތްރަސްކަލާނގެ އާއި ދެމެދުގައި ވާ ފުރިހަމަ ގުޅުމެވެ. އެފަދަ މީހެއްގެ ހިތާއި، ބަހާއި އަމަލުންވިޔަސް ކުރާ ހުރިހާކަމެއް ކުރާނީ މާތްރަސްކަލާނގެ އެދިވޮޑިގެންވާ ފަދައިންނެވެ. އަދި އެކަލާނގެ އެދިވޮޑިގެންވާ ގޮތަކީ ކޮބައިކަން އެމީހަކަށް އެއް ވެސް ޝައްކެއްނެތި އެނގޭނެއެވެ. މާތްރަސްކަލާނގެ ރަސްކަންފުޅު ފުރިހަމަ ގޮތުގައި ހިނގާނެ ދުވަހަކީ ޤިޔާމަތް ދުވަހެވެ. މިބަސްފުޅުގެ ދެވަނަ މާނައަކީ މާތްރަސްކަލާނގެ މިދުނިޔޭގެ މައްޗަށް ރަސްކަންކުރައްވާނެ ރަސްކަންފުޅާއި އެރަސްކަންފުޅު ހިނގާނެ ގޮތެވެ. އަދި މިބަސްފުޅުގެ ތިންވަނަ މަނައަކީ މީސްތަކުންނަށް މާތްރަސްކަލާނގެ އާއި މެދު އަންގައި ދިނުމާއި އަދި އެކަލާނގެ އެންގެވި ގޮތަށް ކަންތައްކުރުމެވެ.</div>",
    "G-71": "<div><span class=\"k\">ޖިންނީން</span> މިއީ އިބިލީސް ނުވަތަ ޝައިތާނާގެ ދަށުން އޭގެ އަމުރާއި އެއްގޮތަށް ކަންތައް ކުރާ ރޫޙާނީ އެއްޗިއްސެވެ. ޖިންނީންއެތައް ތަފާތުގޮތަކުން މީހުންނަށް ހަމަލާދެއެވެ. ޖިންނީން އެ އެއްޗެތީގެ ބާރުގެ ދަށުގައިވާ މީހުން ލައްވާ ފާފަތައް ކުރުމަށް ވަސްވާސްދެއެވެ. އަދި ޖިންނީންގެ ސަބަބުން މީހުންނަށް ބަލިތައް ޖެހި މޮޔަ ވެސް ވެއެވެ. މި ޖިންނީންނަކީ ރޫޙާނީ އެއްޗެއްކަމުން އެރޫޙުތައް އެއެއްޗެތި ހަމަލާދޭ މީހާގެ ހަށިގަނޑުގެ ތެރެއަށް ވަދެ އެމީހާއަށް ވެއެވެ. ޖިންނީންގެ ތެރޭގައި ރަނގަޅު ޖިންނިއާއި ނުބައި ޖިންނިއެއް ނުހިމެނެއެވެ. ހުރިހާ ޖިންނީންނަކީ ވެސް އިންސާނުންގެ އަދާވަތްތެރިންނެވެ. އެއީ އެއެއްޗިއްސަކީ އަހަރެމެންގެ އެންމެ ބޮޑު އަދި އެންމެ ނުރައްކާތެރި އަދާވަތްތެރިޔާ އިބިލީސް ނުވަތަ ޝައިތާނާގެ އެންގުމުގެ މަތިން ކަންތައްކުރާ އެއްޗިއްސެވެ.</div>",
    "G-69": "<div><span class=\"k\">ޔޫނުސްގެފާނު</span> މިއީ ރަސޫލުބޭކަލެކެވެ. މާތްރަސްކަލާނގެ ޔޫނުސްގެފާނަށް ނީނަވާ އޭ ކިޔުނު ރަށަކަށް ދިއުމަށް އެންގެވިއެވެ. އެއީ ވަރަށް ބޮޑު ރަށެއްކަމުގައި ވިއެވެ. އަދި އެރަށުގެ މީހުންގެ ނުބައިކަމާއި އަނިޔާވެރިކަމަކީ އޭރު މަޝްހޫރު ވާހަކައެކެވެ. މާތްރަސްކަލާނގެ ޔޫނުސްގެފާނަށް އެންގެވީ އެރަށަށް ގޮސް އެރަށުގެ މީހުންނަށް އެމީހުންނާއި މެދު ވާ މާތްރަސްކަލާނގެ ކޯފާފުޅުގެ ޚަބަރު އެމީހުންނަށް ދިނުމަށެވެ. ނަމަވެސް ޔޫނުސްގެފާނަށް މިކަމާއި ކުރިމަތިލާކަށް ނުކެރުނެވެ. އެހެން ކަމުން އެކަލޭގެފާނު މާތްރަސްކަލާނގެ އެންގެވި ގޮތަށް ކަންތައްކޮށް ކިޔަމަން ވުމުގެ ބަދަލުގައި ފުރައިގެން އެހެން ރަށަކަށް ދިޔައެވެ. އެދިޔަ މަގުމަތީ ކަނޑު ގަދަވެ އެބޯޓު ގެނބެން ފެށުމުން ޔޫނުސްގެފާނު އެބޯޓުގެ ވެރިމީހާ އަށް އެހުރިހާ ކަމެއް އެވަނީ އެކަލޭގެފާނުގެ ސަބަބުން ކަމުގައި ބުނެދިނެވެ. އެބޯޓުގެ މީހުން ޔޫނުސްގެފާނު ކަނޑަށް އެއްލާލިއެވެ. އަދި ބޮޑުމަހެއް އެކަލޭގެފާނު ދިރުވާލިއެވެ. އެއަށް ފަހު ތިންވަނައަށް ވީ ދުވަހު އެބޮޑުމަސް ޔޫނުސްގެފާނު ގެންގޮސް ގޮނޑުދޮށަކަށް ދޫކޮށްލިއެވެ. ދެން އެކަލޭގެފާނު ދަތުރުކުރައްވާ ވަޑައިގެން އެރަށުގެ މީހުންނަށް އެމީހުންގެ މައްޗަށް ވާ މާތްރަސްކަލާނގެ ކޯފާފުޅުގެ ޚަބަރުދެއްވިއެވެ. އެރަށުގެ މީހުން އެއަޑުއަހާ އެމީހުންގެ ފާފަވެރިގޮތް ދޫކޮށް ތައުބާވެ އެކަލާނގެކިބަފުޅަށް ކިޔަމަންވިއެވެ.</div>",
    "G-8": "<div><span class=\"k\">ނީނަވާ</span> ރަށެއްގެ ނަމެކެވެ. ”ޔޫނުސްގެފާނު“ ބައްލަވާ.</div>",
    "G-66": "<div><span class=\"k\">ސުލައިމާނުގެފާނު</span> އެކަލޭގެފާނަކީ ބަނީއިސްރާއީލުގެ ތިންވަނަ ރަސްކަލުންނެވެ. ސުލައިމާނުގެފާނުގެ ބައްޕާފުޅަކީ ދާއޫދުގެފާނެވެ. ސުލައިމާނުގެފާނު މަޝްހޫރުވެފައި ވަނީ އެކަލޭގެފާނުގެ ވިސްނުންފުޅާއި ޙިކުމަތްތެރިކަމުގެ މަތިވެރިކަމާއި އަދި އެކަލޭގެފާނުގެ ރަސްކަމުގެ ތަނަވަސް ކަމާއި މަތިވެރި ކަމުގެ މައްޗަށެވެ. ސުލައިމާނުގެފާނަކީ ބައިތުލް މަޤްދިސް ބިނާކުރެއްވި ބޭފުޅާ ވެސް މެއެވެ.</div>",
    "G-47": "<div><span class=\"k\">ފަރީސީން</span> މިއީ ބަނީއިސްރާއީލުގެ އެންމެ ބާރުގަދަ ދީނީ ބައިގެ މީހުންނެވެ. މިމީހުންނަކީ ދީނުގެ ކަންތައްތަކުގެ ޤަވާއިދުތައް އެންމެ ކުޑަމިންވަރެއް ވެސް އުނިނުކޮށް ކޮށްއުޅުނު ބަޔެކެވެ. އެހެން މީހަކު ވެސް ކިރިޔާ ވެސް ކަމެއް އުނިކޮށްފިނަމަ ފަރީސީނުގެ މީހުން އެމީހަކާއި ދޭތެރޭ މައާފެއް ނުކުރެއެވެ. އަދި އެކަމުގެ ސަބަބުން އެމީހަކަށް އަދަބު ލިބެއެވެ. ބަނީއިސްރާއީލުންގެ މެދުގައި ފަރީސީންނަށް ވަރަށްބޮޑަށް އިޙުތިރާމް ކުރެވެއެވެ.</div>",
    "G-51": "<div><span class=\"k\">ދީނީ މަރުކަޒު</span> މިއީ ބަނީއިސްރާއީލުގެ މީހުން މާތްރަސްކަލާނގެ ބާވައިލެއްވި ފޮތްކޮޅުތައް ކިޔުމަށް އެއްވާ ތަނެވެ. އަދި އެމީހުން އަޅުކަންކޮށް ދުޢާކުރުމަށާއި ކުޑަކުދިންނަށް ކިޔަވާ ދިނުމަށް ވެސް ދީނީމަރުކަޒުތައް ބޭނުންކުރެއެވެ. އަދި ހަމައެފަދައިން އެރަށެއްގެ މީހުންގެ ތެރޭ ހަމަޖައްސަންޖެހޭ ޝަރިއީ މައްސަލަތައް ހަމަޖެއްސުމަށް ވެސް ދީނީމަރުކަޒުތައް ބޭނުންކުރެވެއެވެ. ބަނީއިސްރާއީލުގެ ކޮންމެ ރަށެއްގައިމެ މިފަދަ ދީނީމަރުކަޒެއް ބިނާކުރެވިފައިވެއެވެ.</div>",
    "G-14": "<div><span class=\"k\">ރަސޫލުބޭކަލުން</span> ރަސޫލުންނަކީ މާތްރަސްކަލާނގެ ދެއްވާ ޚަބަރަކާއިގެން މީސްތަކުންގެ ކާރިއަށް އަންނަ މީހާއެވެ. އަރަބި ބަހުން މިލަފުޒުގެ މާނައަކީ ޚަބަރު ގެނެސްދޭ މީހާއެވެ. ބަނީއިސްރާއީލުންގެ ތާރީޚުގައި ވަރަށް ގިނަ މުހިންމު ރަސޫލުބޭކަލުންނެއް ހިމެނެއެވެ. އަދި މިއިން ކޮންމެ ރަސޫލުބޭކަލަކު ވެސް މީސްތަކުންނަށް ދެއްވެވީ މާތްރަސްކަލާނގެ ކިބަފުޅާއި މެދު އެއް ޚަބަރު ފުޅުތަކެކެވެ. މިއިން އެއް ވެސް ރަސޫލުބޭކަލަކު އާދީނަކަށް އުޅުމަކަށް މީސްތަކުންނަކަށް ނާންގަވައެވެ. އަދި މި ރަސޫލުބޭކަލުން މާތްރަސްކަލާނގެ ދެއްވި ޚަބަރުފުޅުތަކާއިގެން ވަޑައިގެންނެވީ ތާރީހުގެ އެކި އެކި ދުވަސްވަރު ކަމުގައި ވިޔަސް އެއްރަސޫލުބޭކަލަކަށް ފަހު އަނެއް ރަސޫލުބޭކަލެއްގެ ބަސްފުޅުތައް ބާތިލުވެ އުވިގެނެއް ވެސް ނުދެއެވެ. އެބޭކަލުންގެ ބަސްފުޅުތަކަކީ ހަމަ އެއްބަސްފުޅެކެވެ. އެއީ މާތްރަސްކަލާނގެ ބަސްފުޅުތަކެވެ.</div>",
    "G-37": "<div><span class=\"k\">މަންދޫބުން</span> އީސާގެފާނުގެ މަންދޫބުންނަކީ އެކަލޭގެފާނު ދުނިޔޭގައި އުޅުއްވި އިރު އެކަލޭގެފާނުގެ އަސްހާބީންގެ ތެރެއިން އައްޔަން ކުރައްވާ ހޮއްވެވި ބަޔެކެވެ. އެކަލޭގެފާނު އެމީހުން ހޮއްވެވީ އެކަލޭގެފާނުގެ ޚަބަރުފުޅާއިގެން މީސްތަކުންގެ ގާތަށް ދިއުމަށްޓަކައެވެ.</div>",
    "G-4": "<div><span class=\"k\">ހާބީލް</span> އާދަމްގެފާނާއި ހައްވާގެފާނުގެ ދަރިކަލެކެވެ. އޭނާގެ މައްޗަށް މާތްރަސްކަލާނގެ ރުހިވޮޑިގެންވިއެވެ. އަދި އޭނާ މާތްރަސްކަލާނގެ ކިބަފުޅަށް ހުށައެޅި ޤުރުބާންތަކާއި މެދު ވެސް އެކަލާނގެ ރުހިވޮޑިގެންވިއެވެ. އޭނާގެ ބޭބެ ޤާއިން އޭނާގެ މައްޗަށް ވަރަށްބޮޑަށް ހަސަދަވެރިވެ އޭނާ މަރާލިއެވެ. އެއީ އިންސާނުންގެ މެދުގައި އެންމެފުރަތަމަ ކުރެވުނު ކުށެވެ.</div>",
    "G-74": "<div><span class=\"k\">ޤުރުބާން ކުރުން</span> މާތްރަސްކަލާނގެ މޫސާގެފާނު މެދުވެރިކުރައްވާ ބަނީއިސްރާއީލުގެ މީހުންނާއި އެކު އިޤްރާރެއް ކުރެއްވިއެވެ. މިއިޤްރާރުގައި ހިމެނޭ އެއްގަވައިދަކީ ބަނީއިސްރާއީލުގެ މީހުން ކުރަންޖެހޭ ޤުރުބާންތަކެކެވެ. މިޤުރުބާންތައް ކުރުމުގެ ތިން މަޤްސަދެއްވެއެވެ. އޭގެތެރެއިން ފުރަތަމަ ކަމަކީ މާތްރަސްކަލާނގެ ކިބަފުޅަށް އިޙުތިރާމް އަދާކޮށް އެކަލާނގެ ދެއްވި ރަޙުމަތްތަކުގެ މައްޗަށް ޝުކުރު ކުރުމެވެ. ދެވަނަ ކަމަކީ ކުރެވިފައިވާ ފާފަތަކަށް ތައުބާވެ އެކަންތައްތަކަށް އެކަލާނގެ ކިބަފުޅުން މަޢާފުލިބިގަތުމެވެ. އަދި ތިންވަނަކަމަކީ ތިމާގެ ފާފަތަކުގެ ސަބަބުން ތިމާއަކީ މާތްރަސްކަލާނގެ ކިބަފުޅުގައި ނުތާހިރު މީހަކަށް ވެއެވެ. ނަމަވެސް އެމީހުން ކުރާ ޤުރުބާނުގެ ސަބަބުން އެކަލާނގެ ކިބަފުޅުގައި އެމީހަކީ ތާހިރުމީހަކު ކަމުގައިވެއެވެ. އެއީ އެމީހާގެ ފުރާނާއިގެ ބަދަލުގައި ޤުރުބާން ކުރެވޭ ޖަނަވާރުގެ ސަބަބުންނެވެ.</div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = true;
var baseRef  = "42-LUK-";


</script>
</head>

<body class="browser" dir="ltr" lang="dv">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='../../' title='Home'>&nbsp;&nbsp;<i class="fa fa-home"></i>&nbsp;&nbsp;</a></span>
  <span class="button"><a href='41-MRK-000.html' title='Previous Book'>&nbsp;&nbsp;<b><i class="fa fa-fast-forward"></i></b>&nbsp;&nbsp;</a></a></span>
  <span class="button"><a href='42-LUK-010.html' title='Previous Chapter'>&nbsp;&nbsp;<i class="fa fa-step-forward"></i>&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;ލޫކާސް&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='42-LUK-012.html' title='Next Chapter'>&nbsp;&nbsp;<i class="fa fa-step-backward"></i>&nbsp;&nbsp;</a></span>
  <span class="button"><a href='43-JHN-000.html' title='Next Book'>&nbsp;<i class="fa fa-fast-backward"></i>&nbsp;</a></span>
</div>
</div>

<div id="content">


<div class="s"><div id="s1">އީސާގެފާނު ދަސްކޮށްދެއްވި ނަމޫނާ ދުޢާ</div></div><a id="v1"></a>
<div class="m">
<div class="c-drop">11</div> <span class="v">&#x200f;1</span><span class="vsp">&nbsp;</span>އެއްދުވަހަކު އީސާގެފާނު އެކަހެރި ތަނަކަށް ވަޑައިގެން މާތްރަސްކަލާނގެ ކިބަފުޅަށް ދުޢާފުޅުކުރެއްވިއެވެ. އެކަލޭގެފާނު ދުޢާފުޅުން ނިމި ވަޑައިގަތް ވަގުތު އަސްޙާބީންގެ ތެރެއިން މީހަކު ދެންނެވިއެވެ. ”<span class="footnote selectable" id="G-70">ޔަޙުޔާގެފާނު</span> އެކަލޭގެފާނުގެ އަސްޙާބީންނަށް ދުޢާކުރަން ދަސްކޮށްދެއްވި. މާތްސާހިބާ ވެސް އަޅުގަނޑުމެންނަށް ދުޢާކުރަން ދަސްކޮށްދެއްވާ.“<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">&#x200f;2</span><span class="vsp">&nbsp;</span>އީސާގެފާނު ވިދާޅުވިއެވެ. ”ކަލޭމެން ދުޢާކުރާއިރު މިފަދައިން ދުޢާކުރޭ.</div>
<div class="q top-spacing">’ބައްޕާފުޅާ!</div>
<div class="q">އެންމެހައި މީސްތަކުން އިނބަރަސްކަލާނގެ ނަންފުޅަށް މާތްކޮށް ހިތާ ޤަދަރު ކުރާނޭ ފަދައިން ހިންމަވާފާނދޭ.</div>
<div class="q">އިނބަރަސްކަލާނގެ ރަސްކަންފުޅު މި ދުނިޔޭގެ މައްޗަށް ފޮނުއްވާފާނދޭ!<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">&#x200f;3</span><span class="vsp">&nbsp;</span>އަޅަމެންގެ އެދުވަހެއްގެ ރޯދި އެދުވަހަކު ދެއްވާފާނދޭ.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">&#x200f;4</span><span class="vsp">&nbsp;</span>އަޅަމެންގެ މައްޗަށް ނުބައިކޮށް ކަންކުރާ މީހުން ކުރާ ކަންތައްތައް އަޅަމެންގެ ހިތުން ފޮހެލާ ނައްތާލާ ފަދައިން އިނބަރަސްކަލާނގެ އަޅަމެން ކުރާ ކުށްތައް ވެސް ފުއްސަވާފާނދޭ.</div>
<div class="q">އަޅަމެން ނުބައި ކަމެއް ކުރުމަށް މެދުވެރިކޮށްފާނޭ ފަދަ މަގެއް އަޅަމެންނަށް ނުދައްކަވާފާނދޭ.‘“<span id="bookmarks4"></span></div>

<div class="video-block">
<div class="video-container video-youtube video-16-9" id="VIDEO0" style="background-image:url('images/1_jf6125-0-0.videoStill.jpg');">
<a href="#" onClick="playOnlineVideo('VIDEO0', 'https://www.youtube.com/embed/M7HPPQan81s?autoplay=1&rel=0'); return false;"><img src="images/video_play_01.png"/></a>
</div>
</div>

<div class="p"></div>

<div class="s"><div id="s2">ތެދުހިތުން އެދޭ މީހުންނަށް މާތްރަސްކަލާނގެ ދިންނެވުން ދެއްވާނެ</div></div><span id="bookmarks4"></span><a id="v5"></a>
<div class="p"><span class="v">&#x200f;5</span><span class="vsp">&nbsp;</span>އެއަށް ފަހު އީސާގެފާނު ވިދާޅުވިއެވެ. ”މިސާލަކަށް ކަލޭމެންގެ ތެރެއިން އެކަކުގެ ވަރަށް ގާތް ރައްޓެއްސަކު ވީ. އަދި އެއްރެއެއްގެ ދަންވަރު އޭނާ ކަލޭގެ ގެއަށް ގޮސް ބުނި. ’ރަޙުމަތްތެރިޔާއޭ. އަހަންނަށް ކަލޭ މިއަދު ފިހުނު ތަނުން ދެތިން ބޯރޮށި ދީފާނަން ހޭ؟<span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>ދަތުރަކުން އައި ރައްޓެއްސަކު މި ދަންވަރު އަހަރެންގެ ގެއަށް އަތުވެއްޖެއޭ. އަދި އަހަރެންގެ އަތުގައި އޭނާއަށް ދޭނޭ އެއްވެސް ކާއެއްޗެއް ނެތޭ.‘<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">&#x200f;7</span><span class="vsp">&nbsp;</span>ކަލޭ ކަލޭގެ ރަޙުމަތްތެރިޔާ އަށް ފަހަރެއްގައި މިހެން ބުނެފާނެ. ’މިދަންވަރު އަހަންނަށް އުނދަގޫ ނުކުރާށޭ. ދޮރު ތިޔަވަނީ ތަޅުލާފައޭ. އަހަރެންނާ އަހަރެންގެ ގޭގެ އެންމެން މިތިބީ ނިދާށޭ. އަހަންނަށް މި ވަގުތު ތެދުވެގެން ކަލޭ ބޭނުން އެއްޗެއް ހޯދާ ދޭކަށް ނާދެވޭނެއޭ.‘“<span id="bookmarks7"></span> <a id="v8"></a><span class="v">&#x200f;8</span><span class="vsp">&nbsp;</span>އީސާގެފާނު ވިދާޅުވިއެވެ. ”އަހަންނަށް ހަމަ ޔަޤީން. ކަލެއަކީ އޭނާގެ ގާތް ރަޙުމަތްތެރިއަކަށް ވީތީ ތެދުވެ އޭނާ އެދުނުކަންތައް ކޮށް ނުދިން ނަމަވެސް އޭނާ ކެނޑި ނޭޅި ހުއްޓުމެއްނެތި އެދެމުން ގެންދިޔުމުގެ ސަބަބުން އުނދަގޫވުމުން ތެދުވެ ކަލޭ އޭނާ އެދުނު އެއްޗެއް އޭނާއަށް ދޭނެ.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">&#x200f;9</span><span class="vsp">&nbsp;</span>ފަހެ އަހަރެން ތިޔަބައިމީހުންނަށް ބުނަން. އެދޭ. އެ އެއްޗެއް ތިޔަބައިމީހުންނަށް ދެއްވާނެ. ބަލާ ހޯދާ އުޅޭ. އެއިރުން މަގު ފެންނާނެ. ދޮރުގައި ޓަކިދީ. އެއިރުން ތިޔަބައިމީހުންނަށްޓަކައި އެދޮރެއް ހުޅުވޭނެ.<span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>ފަހެ ކޮންމެ މީހަކު ވެސް އެއްޗަކަށް އެދުމުން އެއެއްޗެއް އެމީހަކަށް ލިބޭނެ. ކޮންމެ މީހަކު ވެސް ހޯދާ ބަލާ އުޅުމުން އެމީހަކަށް މަގު ފެންނާނެ. އަދި ދޮރުގައި ޓަކިދިނުމުން އެދޮރެއް އެމީހަކަށްޓަކައި ހުޅުވޭނެ.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span>ފަހެ ކަލެއަކީ ބައްޕައަކަށް ވާނަމަ އަދި ކަލޭގެ ދަރިފުޅު ކަލޭގެ ކިބައިން މަހަކަށް އެދެފި ނަމަ ހަމަ ޔަޤީނުން ވެސް ކަލޭ ކަލޭގެ ދަރިފުޅަށް ނަންނުގައްޗެއް ނުދޭނެ.<span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>ނޫނީ އޭނާ ބިހަކަށް އެދެފި ނަމަ ކަލޭ އޭނާއަށް ނަގުލަންދާއްޓެއް ވެސް ނުދޭނެ.<span id="bookmarks12"></span> <a id="v13"></a><span class="v">&#x200f;13</span><span class="vsp">&nbsp;</span>ތިޔަބައިމީހުންނަކީ ނުބައި ބަޔަކު ކަމުގައި ވިޔަސް ތިޔަބައިމީހުންގެ ދަރިންނަށް ރަނގަޅު ހަދިޔާ ދޭން ދަނޭ. ވީއިރު ކަލޭމެންގެ އުޑުގައި ވޮޑިގެންވާ ބައްޕާފުޅުގެ ކިބަފުޅުން އެދޭ މީހުންނަށް އެކަލާނގެ <span class="footnote selectable" id="G-41">މާތްރޫޙުފުޅު</span> އުފަލާއިއެކު ނުދެއްވާނެ ތަ؟“<span id="bookmarks13"></span></div>

<div class="s"><div id="s3">އީސާގެފާނު މަންމަނު ޖިންނިއެއް މީހެއްގެ ހަށިގަނޑުން ނެރެ އެމީހާ މިންޖުކޮށްދެއްވި</div></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>އެއްފަހަރަކު އީސާގެފާނު މަންމަނު ޖިންނިއެއް މީހެއްގެ ހަށިގަނޑުން ނެރެ ބޭރުކުރެއްވިއެވެ. މި ޖިންނި އެމީހާގެ ހަށިގަނޑުން ނުކުތުމާއި އެކު އެޖިންނީގެ ސަބަބުން ވާހަކަ ނުދެއްކޭ މީހާ ކުއްލިއަކަށް ވާހަކަ ދައްކަން ފަށައިފިއެވެ. މިތަން ދެކެ އެންމެން ވަރަށް ބޮޑަށް ހައިރާންވިއެވެ.<span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>އެކަމަކު އެތާތިބި ބައެއްމީހުން އީސާގެފާނަށް ފާޑުކިޔާ ބުންޏެވެ. ”މީނާ ޖިންނީންގެ ބާރުގެ ދަށުވެފައިވާ މީހުން ރަނގަޅު އެކުރަނީ ޖިންނީންގެ ވެރިޔާ ބަޢަލްޒެބޫލުގެ ބާރުން.“<span id="bookmarks15"></span> <a id="v16"></a><span class="v">&#x200f;16</span><span class="vsp">&nbsp;</span>އަނެއްބަޔަކު އެކަލޭގެފާނަކީ މާތްރަސްކަލާނގެ ފޮނުއްވި ބޭކަލެއެއް ނޫންކަން މީސްތަކުންނަށް ހާމަކޮއްދިނުމުގެ ގަސްތުގައި އެކަލާނގެ ކިބަފުޅުން މުޢުޖިޒާތީ ޢަލާމާތެއް ދެއްކުމަށް އެދި އެކަލޭގެފާނަށް ދެންނެވިއެވެ.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">&#x200f;17</span><span class="vsp">&nbsp;</span>އީސާގެފާނަށް އެމީހުންގެ ހިތުގައި އެކަލޭގެފާނާއި ދޭތެރޭ ވަނީ ނުބައި ނުލަފާ ޚިޔާލުތަކެއްކަން ދެނެވަޑައިގަތް ވިދާޅުވިއެވެ. ”އެއް ވެސް ރަސްކަމެއް ބައިބައި ވެއްޖެ ކަމަށް ވާނަމަ އެރަސްކަމެއް ރޫޅި ހިނގައިދާނެ. އަދި އާއިލާއެއް ވިޔަސް ބައިބައި ވެއްޖެނަމަ ނެތި ހިނގައިދާނެ.<span id="bookmarks17"></span> <a id="v18"></a><span class="v">&#x200f;18</span><span class="vsp">&nbsp;</span>ވީއިރު <span class="footnote selectable" id="G-26">އިބިލީހުގެ</span> ރަސްކަން އޭނާ އާއި އިދިކޮޅު ހަދަނީ ނަމަ އޭނާގެ ރަސްކަން ކުރިއަށް ދާނީ ކިހިނެއް؟ އަހަރެން އެހެން މިބުނީ އެއީ ކަލޭމެން ތިޔަބުނަނީ އަހަރެން ޖިންނި މޮޔަވެފައިވާ މީހުން ރަނގަޅު މިކުރަނީ ބަޢަލްޒެބޫލް މެދުވެރި ކޮށްގެންނޭ.<span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>އަހަރެން މީހުންނާއި އަވަލާފައިވާ ޖިންނިތަކުގެ ކިބައިން އެމީހުން މިންޖު މިކުރަނީ ބަޢަލްޒެބޫލް މެދުވެރިކޮށް ނަމަ ކަލޭމެންގެ މީހުން ޖިންނި މޮޔަވެފައިވާ މީހުން ރަނގަޅު އެކުރަނީ ކާކު މެދުވެރިކޮށްގެން؟ ވީއިރު ކަލޭމެން ތިބުނާ ވާހަކަތަކާއި ބެހޭގޮތުން ކަލޭމެންނާއި ދޭތެރޭ އިންސާފު ކުރާނީ އެމީހުން.<span id="bookmarks19"></span> <a id="v20"></a><span class="v">&#x200f;20</span><span class="vsp">&nbsp;</span>އެކަމަކު އަހަރެން ޖިންނި މޮޔަވެފައިވާ މީހުން ރަނގަޅު މިކުރަނީ މާތްރަސްކަލާނގެ ބާރުފުޅު މެދުވެރިކޮށް ކަމުގައި ވަނީ ނަމަ ދެން އެކަމުން ހާމަވެ އެނގެނީ <span class="footnote selectable" id="G-38">މާތްރަސްކަލާނގެ ރަސްކަންފުޅު</span> ވަނީ މިތާ ކަލޭމެންގެ ތެރޭގައި ކަން.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>ޝާއިތާނާ ބާރު ގަދަ މީހަކު ފަދައިން ހަތިޔާރާއި އެކު އޭނާގެ ގެ ރައްކާތެރި ކުރަނީ ނަމަ އޭނާގެ މުދާ ހުންނާނީ ރައްކާތެރި ކަމާއި އެކު.<span id="bookmarks21"></span> <a id="v22"></a><span class="v">&#x200f;22</span><span class="vsp">&nbsp;</span>ނަމަވެސް އޭނާއަށް ވުރެ ވަރުގަދަ މީހަކު އޭނާއާއި ހަމަލާދީ ބަލިކޮށްލައިފި ނަމަ ބަލިވިމީހާ އިތުބާރުކުރި ހަތިޔާރުތައް އެވަރުގަދަ މީހާ ގެންދާނެ. އަދި ބަލިވިމީހާގެ ގޭގައި ވާ މުދާތައް ވެސް އޭނާގެ އެކުވެރިންނަށް ބަހާލާނެ.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">&#x200f;23</span><span class="vsp">&nbsp;</span>އަހަރެންގެ ބަސްތަކަށް އަމަލު ނުކުރާ ކޮންމެ މީހަކީ އަހަރެންނާއި ދެކޮޅު މީހެއް. އަދި މީސްތަކުން މާތްރަސްކަލާނގެ ރަސްކަންފުޅަށް އެނބުރުމަށް އަހަރެންނަށް އެހީތެރިނުވާ ކޮންމެ މީހަކީ މީސްތަކުން މާތްރަސްކަލާނގެ ރަސްކަންފުޅާއި ދުރަށް ދިއުމަށް އެހީތެރިވާ މީހެއް.“<span id="bookmarks23"></span></div>

<div class="s"><div id="s4">ނުބައި ރޫޙާނީ ބާރުތަކުގެ ދަށުން ސަލާމަތްވާނީ އަހަރެމެންގެ ހިތް ފާފައިން ސާފުވުމުން</div></div><span id="bookmarks23"></span><a id="v24"></a>
<div class="p"><span class="v">&#x200f;24</span><span class="vsp">&nbsp;</span>”ނުބައި <span class="footnote selectable" id="G-71">ޖިންނިއެއް</span> މީހެއްގެ ހަށިގަނޑު ދޫކޮށްލައިފިނަމަ އޭތި އެހެން މަންޒިލެއް ހޯދަމުން ފަޅު ތަންތަނަށް ދޭ. އެއަށް މަންޒިލެއް ނުލިބިއްޖެ ނަމަ އޭތި ބުނާނެ. ’އަހަރެން އަނބުރި ދާނީ އަހަރެން އައި ތަނަށް އަހަރެންގެ ގެއަށޭ.‘<span id="bookmarks24"></span> <a id="v25"></a><span class="v">&#x200f;25&#x200f;-26</span><span class="vsp">&nbsp;</span>ނަމަވެސް އޭތި އެނބުރި އަންނައިރު މުޅި ގެ ސާފުކޮށް ތަރުތީބުން ވާތަން ފެނުމުން އޭތި ގޮސް އޭއްޗަށް ވުރެ ނުބައި ނުލަފާ ހަތް ޖިންނި ގޮވައިގެން އައިސް އެގޭގައި އުޅެން ފަށާނެ. އެންމެފަހުން އެމީހާގެ ހާލު ކުރިއަށް ވުރެވެސް މާބޮޑުވާނެ.“<span id="bookmarks25-26"></span></div><span id="bookmarks25-26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>އީސާގެފާނު މި ވާހަކަފުޅުތައް ދައްކަވަމުން ގެންދަވަނިކޮށް މީސްތަކުންގެ ތެރެއިން އަންހެނަކު ގޮވާލިއެވެ. ”ކަލޭގެފާނު މި ދުނިޔެއަށް އެމީހެއްގެ ބަނޑުން އުފަންވި ކަލޭގެފާނަށް ކިރުދީ ބޮޑުކުރި މައިމީހާއަށް ބަރަކާތް ހުރި.“<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">&#x200f;28</span><span class="vsp">&nbsp;</span>އީސާގެފާނު ޖަވާބުގައި ވިދާޅުވިއެވެ. ”އެއަށް ވުރެވެސް ބޮޑަށް ބަރަކާތް ލެއްވިގެން ވާނީ މާތްރަސްކަލާނގެ ބަސްފުޅުގެ އަޑުއިވި އެއަށް އަމަލު ކުރާ މީހުންނަށް.“<span id="bookmarks28"></span></div>

<div class="video-block">
<div class="video-container video-youtube video-16-9" id="VIDEO1" style="background-image:url('images/1_jf6113-0-0.videoStill.jpg');">
<a href="#" onClick="playOnlineVideo('VIDEO1', 'https://www.youtube.com/embed/lYPa9EeJdes?autoplay=1&rel=0'); return false;"><img src="images/video_play_01.png"/></a>
</div>
</div>

<div class="p"></div>

<div class="s"><div id="s5">މިޒަމާނުގެ މީހުންގެ މައްޗަށް އަލާމަތަކަށް ވާނީ އިންސާނާގެ ދަރިކަލުން</div></div><span id="bookmarks28"></span><a id="v29"></a>
<div class="p"><span class="v">&#x200f;29</span><span class="vsp">&nbsp;</span>މީސްތަކުން އެތަނަށް އެއްވަމުން ދިޔަ އިރު އީސާގެފާނު ވިދާޅުވަމުން ދިޔައެވެ. ”މިއީ ނުބައި ޒަމާނެއް. މިޒަމާނުގެ މީހުން މުޢުޖިޒާތެއް ފަދަ ޢަލާމާތަކަށް އެދޭ. ނަމަވެސް <span class="footnote selectable" id="G-69">ޔޫނުސްގެފާނު</span> މެދުވެރިކޮށް ދެއްކުނު އަލާމާތް ފިޔަވާ އެހެން އެއްވެސް ޢަލާމާތެއް ކަލޭމެންނަކަށް ނުދެއްކޭނެ.<span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>ޔޫނުސްގެފާނު <span class="footnote selectable" id="G-8">ނީނަވާގެ</span> މީހުންނަށް އަލާމަތަކަށް ވީ ފަދައިން މިޒަމާނުގެ މީހުންގެ މައްޗަށް އަލާމަތަކަށް ވާނީ އިންސާނާގެ ދަރިކަލުން.<span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>ޤިޔާމަތް ދުވަހުން ދެކުނުގެ މަތިވެރި ރާނީ ކަލޭމެންނާއި ދެކޮޅަށް ދަޢުވާ ކުރައްވާނެ. އެކަމަނާ ދުނިޔޭގެ އެއްކޮޅުން އަނެއްކޮޅަށް <span class="footnote selectable" id="G-66">ސުލައިމާނުގެފާނުގެ</span> ޙިކުމަތްތެރި ބަސްފުޅުގެ އަޑުއެހުމަށްޓަކައި ދަތުރުކުރެއްވި. ނަމަވެސް ކަލޭމެންގެ ގާތުގައި މިހާރު މި ވަނީ ސުލައިމާނުގެފާނަށް ވުރެ ވެސް މަތިވެރިބޭކަލެއް. ނަމަވެސް ކަލޭމެން އޭނާގެ ބަހުގެ އަޑެއް ނާހާ.<span id="bookmarks31"></span> <a id="v32"></a><span class="v">&#x200f;32</span><span class="vsp">&nbsp;</span>ޤިޔާމަތް ދުވަހުން ނީނަވާގެ މީހުން ވެސް ކަލޭމެންނާއި އިދިކޮޅަށް ދަޢުވާ ކުރާނެ. އެއީ ޔޫނުސްގެފާނު އެމީހުންނަށް އެންގެވި އެންގެވުމުގެ އަޑުއަހާ އެމީހުން ތައުބާ ވި. އެކަމަކު މިހާރު މިތާނގައި މި ވާނީ ޔޫނުސްގެފާނަށް ވުރެ މާ މަތިވެރި މީހެއް.“<span id="bookmarks32"></span></div>

<div class="s"><div id="s6">ލޮލަކީ އަހަރެމެންގެ ފުރާނައިގެ އަލިކަން</div></div><span id="bookmarks32"></span><a id="v33"></a>
<div class="p"><span class="v">&#x200f;33</span><span class="vsp">&nbsp;</span>”އެއް ވެސް މީހަކު ބައްތިއެއް ދިއްލައިފަ އެއެއް ނުފޮރުވާނެ. އަދި އެ މުކައްބައެއްގެ ދަށަކަށް ވެސް ނުލާނެ. އޭނާ އެބައްތި އަޅުވާނީ ބައްތިއަޅުވާ ނަރުގަނޑުގަ. އެއީ އޭރުން އެގެއަށް އަންނަ އެންމެންނަށް ވެސް އޭގެ އަލި ލިބޭނެ.<span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>ކަލޭގެ ލޮލަކީ ކަލޭގެ ހަށިގަނޑުގެ ބައްތި. ކަލޭގެ ލޯ ރަނގަޅު ނަމަ ކަލޭގެ މުޅި މޫނު ވެސް އަލިވާނެ. ނަމަވެސް ކަލޭގެ ލޯ ނުބައި ނަމަ ކަލޭގެ މުޅި ހަށިގަނޑު ވެސް ވާނީ އަނދިރިކަމުގެ ތެރޭގަ.<span id="bookmarks34"></span> <a id="v35"></a><span class="v">&#x200f;35</span><span class="vsp">&nbsp;</span>ވީމާ ވިސްނައިގެން އުޅޭ. ކަލޭމެންގެ ކިބައިގައި ވާ އަލިކަން އަނދިރި ކަމަށް ބަދަލުވިޔަ ނުދޭތި. އަނދިރި ކަން އެއީ އަލިކަން ކަމުގައި ހީނުކުރާތި.<span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>ކަލޭގެ ހިތާއި ދިރިއުޅުމުގެ އެއްވެސް ބައެއް އަނދިރި ކަމުގައި ނުވަނީ ނަމަ ކަލޭ ވާނީ އަލިކަމުގެ ތެރޭގަ. އޭރުން އަލިގަދަ ބައްތިއެއްގެ އަލި ކަލޭގެ މައްޗަށް އެޅިފައިވާ ފަދައިން ކަލޭ ވިދާނެ.“<span id="bookmarks36"></span></div>

<div class="s"><div id="s7">މާތްރަސްކަލާނގެ ރުއްސެވުން ލިބިފައިނުވާ ހަ ކަމެއް</div></div><span id="bookmarks36"></span><a id="v37"></a>
<div class="p"><span class="v">&#x200f;37</span><span class="vsp">&nbsp;</span>އީސާގެފާނު ވާހަކަފުޅުދައްކަވާ ނިމިވަޑައިގަތުމުން އެތާނގައި ތިބި <span class="footnote selectable" id="G-47">ފަރީސީނުގެ</span> މީހަކު އެކަލޭގެފާނަށް އޭނާގެ ގެއަށް ކެއުމަށް ދަޢުވަތު ދެއްވިއެވެ. ދެން އެކަލޭގެފާނު އޭނާއާއި އެކު ވަޑައިގެން އެގޭގެ ކާމޭޒު ދޮށުގައި އިށީނދެވަޑައިގެންނެވިއެވެ.<span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>އީސާގެފާނު ބަނީއިސްރާއީލުގެ ދީނުގައި ވާ ގޮތުން ކެއުމުގެ ކުރިން ކުރަން ޖެހޭ ވުލޫ ނުކޮށް ކާން އިށީން ތަން ފެނިފައި މި ފަރީސީނުގެ މީހާ ހައިރާންވިއެވެ.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">&#x200f;39</span><span class="vsp">&nbsp;</span>ދެން މާތްސާހިބާ އޭނާއަށް ވިދާޅުވިއެވެ. ”ކަލޭމެން ފަރީސީން ސާފުކުރަނީ ފެން ބޯ ތައްޓާއި ކާތަށީގެ ބޭރު. ނަމަވެސް ކަލޭމެންގެ އެތެރެ ފުށް ވަނީ ދަހިވެތިކަމާއި ނުބައިކަމުން ފުރިފަ.<span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>އޭ ނުވިސްނޭ މީހުންނޭ. ތަށީގެ އެތެރެ ހެދީ ތަށީގެ ބޭރު ވެސް ހެދިމީހާ. އިންސާނާގެ ހަށިގަނޑު ހެއްދެވި ފަދައިން އިންސާނާގެ ފުރާނަ ވެސް ހެއްދެވީ ހަމަ މާތްރަސްކަލާނގެ.<span id="bookmarks40"></span> <a id="v41"></a><span class="v">&#x200f;41</span><span class="vsp">&nbsp;</span>ކަލޭމެން ދަހިވެތިކަމާއި އެކު ތިޔަ ރައްކާކޮށްފައިވާ ތަކެތި ފަޤީރުންނަށް ދީ. އޭރުން ކަލޭމެންގެ އެތެރެފުށާއި ބޭރުފުށް ވެސް ސާފުވާނެ.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">&#x200f;42</span><span class="vsp">&nbsp;</span>ކަލޭމެން ފަރީސީނުގެ މައްޗަށް ހިތާމަ ހުރި. އެއީ ކަލޭމެން ގެ އާމްދަނީން ދިހަބައިކުޅަ އެއްބައި ކަލޭމެން މާތްރަސްކަލާނގެ ކިބަފުޅަށްޓަކައި ހޭދަކުރޭ. އަދި މުހިންމު ނޫން އެތައް ކުދި ކުދި ކަންތައްތަކެއް ކުރުމަށް ކަލޭމެން ވަރަށް ފަރުވާ ބަހައްޓާ. އެކަމަކު ކަލޭމެން މީސްތަކުންނާ ދޭތެރޭ އެއްވެސް އިންސާފެއް ނުބަހައްޓާ. އަދި މާތްރަސްކަލާނގެ ކިބަފުޅަށް ކަލޭމެން އެއްވެސް ލޯތްބެއް ނުވޭ. ކަލޭމެން ކުރަންވީކަމަކީ ފަހުން މިބުނިކަންތައް ފަރުވާތެރިކަމާއި އެކު ކޮށް ކުރިން ކުރަމުން ތިޔަ ގެންދިޔަ ކަންތައް ހުއްޓާނުލާ ކުރިއަށް ގެންދަންވީ.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">&#x200f;43</span><span class="vsp">&nbsp;</span>ކަލޭމެން ފަރީސީނުގެ މައްޗަށް ހިތާމަ ހުރި. އެއީ ކަލޭމެން އެންމެ ލޯބިކުރަނީ <span class="footnote selectable" id="G-51">ދީނީ މަރުކަޒުގައި</span> ހުންނަ އެންމެ މުހިންމު ގޮނޑިތަކަށާއި މަގުމަތީ މީހުންގެ ކިބައިން ލިބޭ އަދަބު އަދާ ކުރުމުގެ ސާލާމްތަކަށް.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">&#x200f;44</span><span class="vsp">&nbsp;</span>ކަލޭމެންގެ މައްޗަށް ހިތާމަ ހުރި. ކަލޭމެންނަކީ މާހާނައެއް ނުޖަހާ ހުންނަ ކަށްވަޅުތަކެކޭ އެއްގޮތް. މީހުން ނޭނގިގޮސް އޭގެ މަތީ ހިނގާ ހަދާ.“<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">&#x200f;45</span><span class="vsp">&nbsp;</span>އެތާ އިން ދީނުގެ ދަންނަބޭކަލަކު ބުންޏެވެ. ”އެދުރު ކަލޭގެފާނު. ކަލޭގެފާނު ތިޔަކަހަލަ އެއްޗެތި ވިދާޅުވީމާ އަޅުގަނޑުމެންނަށް ވެސް ބަދުނާމު ނަން ލިބޭ.“<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">&#x200f;46</span><span class="vsp">&nbsp;</span>އީސާގެފާނު ވިދާޅުވިއެވެ. ”ކަލޭމެން ދީނުގެ ދަންނަބޭކަލުންނަށް ވެސް ހުރި ހިތާމައިގެ ބޮޑުކަމާއެ. އެއީ ކަލޭމެން މީހުންގެ ކޮނޑުގައި އެމީހުންނަށް ނޫފުލޭ ވަރުގެ ދީނީ ގަވާއިދުތަކުގެ ބޮޑެތި ބުރަތައް އަޅުވާ. އެކަމަކު ކަލޭމެން އެބުރަތައް ލުއިކޮށްދިނުމަށް އެއްވެސް އެހީއެއް ނުވޭ.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">&#x200f;47&#x200f;-48</span><span class="vsp">&nbsp;</span>ކަލޭމެންނަށް ހިތާމަ ހުރި. އެއީ ކަލޭމެން <span class="footnote selectable" id="G-14">ރަސޫލުންނާއި</span> ނަބީބޭކަލުންނަށްޓަކައި މަޤާމްފުޅުތައް ބިނާކުރޭ. އެކަމަކު އެރަސޫލުންނާއި ނަބީބޭކަލުން ގަތުލުކުރީ ހަމަ ކަލޭމެންގެ ކާބަފައިން. ކަލޭމެންގެ ކާބަފައިން އެކަން ކުރިގޮތާ ކަލޭމެން ވެސް އެއްބަސްވޭ. އެކަމަކު ކަލޭމެން އެރަސޫލުންނާއި ނަބީބޭކަލުންނަޓަކާ ބޮޑެތި މަހާނަތައް ތައްޔާރު ކުރޭ.<span id="bookmarks47-48"></span> <a id="v49"></a><span class="v">&#x200f;49</span><span class="vsp">&nbsp;</span>އެހެންކަމުން ޙިކުމަތްތެރި އެއްކައުވަންތަ މާތްރަސްކަލާނގެ ވަޙީކުރެއްވި. ’ތިމަންކަލާނގެ ތިމަންކަލާނގެ މީހުން ގާތަށް ނަބީންނާއި <span class="footnote selectable" id="G-37">މަންދޫބުން</span> ފޮނުއްވާނަމޭ. މީސްތަކުން މީގެތެރެއިން އެއްބަޔަކު ގަތުލުކުރާނެއޭ. އަދި މީގެތެރެއިން އަނެއްބަޔަކަށް މީސްތަކުންގެ ކިބައިން ތަފާތު އަނިޔާތައް ލިބޭނެއޭ.‘<span id="bookmarks49"></span> <a id="v50"></a><span class="v">&#x200f;50</span><span class="vsp">&nbsp;</span>އެހެންވުމުގެ ސަބަބުން މި ދުނިޔެ އުފެއްދެވީއްސުރެ ގަތުލު ވެ ދިޔަ ހުރިހާ ނަބީބޭކަލުންނެއްގެ މަރުގެ ދިޔައިގެ ޒިންމާ މިޒަމާން އުފުލަން ޖެހޭނެ.<span id="bookmarks50"></span> <a id="v51"></a><span class="v">&#x200f;51</span><span class="vsp">&nbsp;</span>އެއީ <span class="footnote selectable" id="G-4">ހާބީލްގެ</span> މަރުގެ ދިޔައިން ފެށިގެން ނަބީ ޒަކަރިއްޔާގެފާނުގެ މަރުގެ ދިޔަ އާއި ޖެހެންދެން. ނަބީ ޒަކަރިއްޔާގެފާނު އަވަހާރަކޮށްލެވުނީ މާތްރަސްކަލާނގެ ކިބަފުޅަށް <span class="footnote selectable" id="G-74">ޤުރުބާން ކުރެވޭ</span> ތަކެތި ޤުރުބާން ކުރާ ގަލާއި އެ ގަލުގެ ސަރަހައްދާއި ދެމެދުގަ. އަހަރެން މިބުނަނީ ހަމަތެދެއް. މި ޒަމާން މިހުރިހާ ކަމެއްގެ ޒިންމާ އުފުލަން ޖެހޭނެ.<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">&#x200f;52</span><span class="vsp">&nbsp;</span>ދީނުގެ ދަންނަބޭކަލުންނޭ. ކަލޭމެންގެ މައްޗަށް ހިތާމަ ހުރި. އެއީ ކަލޭމެން މާތްރަސްކަލާނގެ އަކީ ކޮބައިކަން ދެނެގަތުމުގެ އިލްމުގެ ތަޅުދަނޑި ނަގައިފި. ނަމަވެސް ކަލޭމެން އެތެރެއަށް ވަނުމަށް ބޭނުން ނުވާތާނގައި ވަންނަން ބޭނުންވީ މީހުންނަށް ވެސް އެފުރުސަތު ނުދިނީމު.“<span id="bookmarks52"></span></div><span id="bookmarks52"></span><a id="v53"></a>
<div class="p"><span class="v">&#x200f;53</span><span class="vsp">&nbsp;</span>އެދުވަހަށް ފަހު ފަރީސީންނާއި ދީނުގެ ދަންނަބޭކަލުން ނަފުރަތާއި ރުޅިވެރިކަމާއި އެކު އީސާގެފާނާއި ދެކޮޅު ހަދަން ފެށިއެވެ. އަދި އެމީހުން ރާވައިގެން އެކަލޭގެފާނާއި އެކިކަހަލަ ސުވާލުތައް ކުރަން ފެށިއެވެ.<span id="bookmarks53"></span> <a id="v54"></a><span class="v">&#x200f;54</span><span class="vsp">&nbsp;</span>އެއީ އެކަލޭގެފާނު މި ސުވާލުތަކަށް ދެއްވަފާނެ ޖަވާބުފުޅަކުން ވެސް އެކަލޭގެފާނު ކުށްވެރި ކުރެވޭނެ ގޮތެއް ފެނޭތޯއެވެ.<span id="bookmarks54"></span></div>
</div>
</body>
</html>
