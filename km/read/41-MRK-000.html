<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>މަރުކުސް i</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Glossary entries
var glossary = {
    "G-6": "<div><span class=\"k\">ހެޔޮޚަބަރުފުޅު</span> މިބަސް އައިސްފައި ވަނީ ގްރީކު ބަހުން ”އެވަންޖެލް“ އެވެ. މިއީ އަރަބި ބަހުން ”އިންޖީލް“ އެވެ. މިބަސްފުޅުން އިޝާރާތް ކޮށްދެނީ ދެކަމެކެވެ. އެއީ އީސާގެފާނު ކުރެއްވި ކަންތަކާއި ވިދާޅުވި ބަސްފުޅުތަކެވެ. މިތަރުޖަމާގައި އަޅުގަނޑުމެން މިބަސްފުޅަށް ބޭނުން ކުރަނީ ”އިންޖީލު“ މިބަހެވެ.</div><div class=\"p\">ދެވަނަ ކަމަށް ”އެވަންޖެލް“ މިބަސްފުޅުން އިޝާރާތް ކޮށްދެނީ އީސާގެފާނު މެދުވެރިވެވަޑައިގެން އަޅުގަނޑުމެން ނަރަކައިގެ އަޒާބުން ސަލާމަތްކޮށްދެއްވައި، ނިމުންނުވާ ޙަޔާތެއް ހޯއްދަވާ ދެއްވާ ޚަބަރުފުޅަށެވެ. އަދި އެކަލޭގެފާނު އަޅުގަނޑުމެންގެ ފާފަތަކަށްޓަކައި އަވަހާރަވުމަށް ފަހު އަލުން ދިރިވަޑައިގަތް ކަންތަކަށެވެ. މިކަންތަކަށް އަޅުގަނޑުމެން މިކިޔަނީ ”ހެޔޮޚަބަރުފުޅު“ މިހެންނެވެ. އަޅުގަނޑުމެންނަށް ނިމުންނުވާ ޙަޔާތެއް މިލިބެނީ އަޅުގަނޑުމެންގެ ފާފަތަކުން ތައުބާވެ އީސާގެފާނަށް އީމާންވުމުންނެވެ. ތައުބާވުމޭ މިބުނެވެނީ މާތްކަލާނގެއާ އަދި މީސްތަކުންނާ މެދު ކުރެވުނު ނުބައިކަންތަކާ މެދު ހިތާމަކޮށް އެކަންތައް އަލުން ނުކުރުމަށް އިޚުލާސްތެރިކަމާއެކު ގަސްތުކޮށް އެކަންތަކުން އެއްކިބާވެ އީސާގެފާނަށް ކިޔަމަންތެރިކަމާއެކު ދިރިއުޅެމުން ގެންދިއުމެވެ. މާތްކަލާނގެ މާތްރޫހުފުޅުގެ މަދަދާއެކު ގައެވެ. ”ނިމުންނުވާ ޙަޔާތް“ ބައްލަވާ.</div>"
};

initFootnotes(glossary);

});

// Chapters
var chapters = [ { start: 1, end: 16 }];
var hasIntro = true;
var baseRef  = "41-MRK-";


</script>
</head>

<body class="browser" dir="ltr" lang="dv">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='32-JON-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='32-JON-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;މަރުކުސް&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;i&nbsp;&nbsp;</a></span>
  <span class="button"><a href='41-MRK-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='42-LUK-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">މަރުކުސް ލިޔުއްވި އިންޖީލު</span></div>
<div class="b"></div>
<div class="b"></div>
<div class="is"><div id="is1">ތަޢާރަފު</div></div>
<div class="is2"><div id="is2">1. އިންޖީލު</div></div>
<div class="ip">”އިންޖީލު“ މި ބަހަކީ ޢަރަބިބަހެކެވެ. މިބަހުގެ އަސްލަކީ ގުރީކު ބަހުގެ ”އެވަންޖެލް“ މި ބަހެވެ. މި ބަހުގެ މާނައަކީ ”ހެޔޮ ޚަބަރުފުޅު“ ނޫނީ ”އުފާވެރި ޚަބަރުފުޅު“ މެއެވެ. އަދި މި ޚަބަރުފުޅަކީ އީސާ އަލްމަސީޙަށް މާތްރަސްކަލާނގެ ދެއްވި ވަޙީ ބަސްފުޅާއި އެއްގޮތްވާ ގޮތުގެ މަތިން އެކަލޭގެފާނު އިޢުލާނުކޮށް އަންގަވައި ދެއްވި މާތްރަސްކަލާނގެ ބަސްފުޅުތަކެވެ. އެއަށް ފަހު އެކަލޭގެފާނުގެ އަސްޙާބީންނާއި އަދި އެކަލޭގެފާނަށް އީމާންވީ ފަރާތްތަކުން އެކަލޭގެފާނުގެ އުނގަންނަވައިދެއްވުމާއި ބެހޭ ގޮތުން ލިޔުއްވާފައިވާ އެކިއެކި ފޮތްތަކެވެ. މި ހުރިހާ ފޮތްތަކެއްގެ ތެރެއިން ފުރަތަމަ ހަތަރު ފޮތްކޮޅު ”އިންޖީލު“ ގެ ގޮތުގައި އެނގިގެންވެއެވެ. މިއީ ހަތަރުފޮތްކޮޅަކީ: މައްތާ ލިޔުއްވި އިންޖީލު، މަރުކުސް ލިޔުއްވި އިންޖީލު، ލޫކާސް ލިޔުއްވި އިންޖީލް، ޔޫޙަންނާ ލިޔުއްވި އިންޖީލު އެވެ. (އަދި އެކިއެކި ބޭކަލުން ލިޔުއްވާފައިވާ އިލާހީ ބަސްފުޅުތައް އެކުލެވިގެންވާ އެހެނިހެން ފޮތްކޮޅުތަކުގެ އިތުރުން މި ހަތަރުފޮތްކޮޅާއެކު ”ފަހު ޢަހުދުފުޅު“ ގެ ގޮތުގައި އެކުލަވާލެވިފައިވެއެވެ.)</div>
<div class="ip">ފެށުނީއްސުރެން އިންޖީލުގައި ވީ <span class="footnote selectable" id="G-6">ހެޔޮޚަބަރުފުޅުގައި</span> ވަނީ އީސާ އަލްމަސީޙުގެ އުނގަންނަވައިދެއްވުންތަކާއި އެކަލޭގެފާނުގެ މަތިވެރި ދިރިއުޅުއްވުމުގެ ވާހަތަކެވެ. މިހަތަރު ފޮތްކޮޅު ލިޔުއްވާފައި ވަނީ އެކަލޭގެފާނުގެ އެންމެ އަރިސް ބޭކަލުން ކަމުގައިވާ އެކަލޭގެފާނުގެ އަސްޙާބީންގެ އިތުރުން އެބޭކަލުންނާއި ގުޅުން ހުރި ފަރާތްތަކުންނެވެ. އަދި މިފޮތްތައް ލިޔުއްވި ފަރާތްތަކުން މި ފޮތްތައް ލިޔުއްވާފައި ވަނީ މާތްރަސްކަލާނގެ އެފަރާތްތަކަށް ދެއްވި އިލާހީ އިލްހާމުގެ މަތިވެރިކަމުންނެވެ. މިކަމުގެ މާނައަކީ އީސާގެފާނު ދެއްވި ހެޔޮޚަބަރުފުޅާއި އެއްގޮތްވާ ގޮތުގެ މަތިން އެކަލޭގެފާނުގެ އަސްޙާބީން އެހުރިހާ ކަންތައްތަކެއް ސައްޙަކަމާއެކު މީސްތަކުންނަށް އެނގޭނޭ ފަދައިން ހާމަކޮށްދެއްވާފައިވުމެވެ. މި ހަތަރު ފޮތްކޮޅު ލިޔެވިފައިވާ އަސްލު ބަހަކީ ގުރީކު ބަހެވެ. ސަބަބަކީ އެދުވަސްވަރު މެދުތެރޭކަނޑުގެ ޤައުމުތަކުގެ ޢާންމު ބަހުރުވައަކީ ގުރީކު ބަސް ކަމުގައި ވުމެވެ.</div>
<div class="is2"><div id="is3">2. މަރުކުސް ފޮތްކޮޅުގައިވާ ބަލާލާފައިވާ މައިގަނޑު މުހިންމު ކަންތައްތައް</div></div>
<div class="ip">އިންޖީލުގެ މަރުކުސް ފޮތްކޮޅު ބަޔާންކޮށްދެނީ އީސާ އަލްމަސީޙުގެ ސުންނަތާއި މެދުގައި ބަޔާންކޮށްދީފައިވާ ތަފުސީލީ ވާހަކަތަކެވެ. ޔަޙުޔާގެފާނުގެ އަތްޕުޅުމަތީގައި އެކަލޭގެފާނު ތައުބާގެ ހިނަވައިގެންނެވި ހިނދުން ފެށިގެން އެކަލޭގެފާނުގެ އަވަހާރަވެ ވަޑައިގެންނެވުމަށް ފަހު އަލުން ދިރިވަޑައިގެންނެވުމާ ހަމަޔަށް ހިނގި ކަންތަކުގެ ވާހަކަތަކެވެ.</div>
<div class="ip">މިފޮތުގެ މައިގަނޑު މަގުސަދަކީ އަލްމަސީޙާއި މެދު މަޢުލޫމާތު އަންގައި ދިނުމެވެ. އަދި އީސާއަލްމަސީޙާއި މެދު އީމާންތެރިވީ ފަރާތްތަކާ މެދު ކުރެވޭ އަނިޔާތަކަށް އީސާގެފާނުގެ ޙަޔާތްޕުޅުގައި ކަންތައް ހިނގިގޮތް ބުނެދީ ހިތްވަރު ދިނުމެވެ.</div>
<div class="ip">މި ފޮތުގައި ހިމެނިފައިވާ މައިގަނޑު ބައިތަކަކީ:</div>
<div class="io">1. އިންޖީލުގެ ފެށުން. (<span class="reflink"><a href="08-MRK-001.html#v1">1‏:1‏-13</a></span>)</div>
<div class="io">2. ގަލީލީގައި އީސާގެފާނުގެ އުނގަންނަވައި ދެއްވުން. (<span class="reflink"><a href="08-MRK-001.html#v14">1‏:14</a></span>‏—<span class="reflink"><a href="08-MRK-009.html#v50">9‏:50</a></span>)</div>
<div class="io">3. ގަލީލީ ސަރަހައްދުން ޖެރޫސަލަމަށް. (<span class="reflink"><a href="08-MRK-010.html#v1">10‏:1‏-52</a></span>)</div>
<div class="io">4. ފަހު ހަފުތާ ޖެރޫސަލަމާއި ކައިރީގައި ހޭދަ ކުރެއްވުން. (<span class="reflink"><a href="08-MRK-011.html#v1">11‏:1</a></span>‏—<span class="reflink"><a href="08-MRK-015.html#v47">15‏:47</a></span>)</div>
<div class="io">5. އީސާގެފާނު އަލުން ދިރިވަޑައިގެންނެވުން. (<span class="reflink"><a href="08-MRK-016.html#v1">16‏:1‏-8</a></span>)</div>
<div class="io">6. އީސާގެފާނު މީސްތަކުންގެ ކުރިމައްޗަށް ފާޅުވެ ވަޑައިގެންނެވުމާއި އުޑަށް އުފުއްލެވުން. (<span class="reflink"><a href="08-MRK-016.html#v9">16‏:9‏-20</a></span>)</div>
</div>
</body>
</html>
