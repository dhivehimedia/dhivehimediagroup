<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<title>ލޫކާސް 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />
<link rel="stylesheet" type="text/css" href="css/sab-stylesheet.css" />
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">

<script type="text/javascript">

$(document).ready(function() {

// Glossary entries
var glossary = {
    "G-47": "<div><span class=\"k\">ފަރީސީން</span> މިއީ ބަނީއިސްރާއީލުގެ އެންމެ ބާރުގަދަ ދީނީ ބައިގެ މީހުންނެވެ. މިމީހުންނަކީ ދީނުގެ ކަންތައްތަކުގެ ޤަވާއިދުތައް އެންމެ ކުޑަމިންވަރެއް ވެސް އުނިނުކޮށް ކޮށްއުޅުނު ބަޔެކެވެ. އެހެން މީހަކު ވެސް ކިރިޔާ ވެސް ކަމެއް އުނިކޮށްފިނަމަ ފަރީސީނުގެ މީހުން އެމީހަކާއި ދޭތެރޭ މައާފެއް ނުކުރެއެވެ. އަދި އެކަމުގެ ސަބަބުން އެމީހަކަށް އަދަބު ލިބެއެވެ. ބަނީއިސްރާއީލުންގެ މެދުގައި ފަރީސީންނަށް ވަރަށްބޮޑަށް އިޙުތިރާމް ކުރެވެއެވެ.</div>",
    "G-9": "<div><span class=\"k\">ނަރަކަ</span> ނަރަކައަކީ ޤިޔާމަތް ވުމަށް ފަހު އެންމެންނާއި މެދު ހިސާބު ބެއްލެވުމަށް ފަހު މާތްރަސްކަލާނގެ ރުއްސެވުން ލިބިގެންނުވާ މަގުން އުޅުނު މީހުންނަށް ޖަޒާ ލިބުމަށް ފޮނުވޭނެ ތަނެވެ. އެތަނަށް ފޮނުވޭ މީހުން މާތްރަސްކަލާނގެ އާއި އަބަދުގެ އަބަދަށް ވަކިވުމުގެ ހިތާމަ ކުރަން ޖެހޭނެއެވެ. އެކަލާނގެ ކިބަފުޅުން ލިބެން ވާ އެއް ވެސް ރަޙުމަތަކާއި ނުލާ އެބައިމީހުން ނިމުންނުވާ ދުނިޔެ އެތާގައި ވޭނާއި ކެކުޅުމާއި އެކު ހޭދަކުރަން ޖެހޭނެއެވެ. އެތާގައި އިންސާނުންގެ އެންމެބޮޑު އަދާވަތްތެރިޔާ އިބިލީސް ނުވަތަ ޝައިތާނާ ވެސް ވާނެއެވެ.</div>",
    "G-25": "<div><span class=\"k\">އިންސާނާގެ ދަރިކަލުން</span> މިއީ އީސާގެފާނުގެ ލަޤަބުފުޅުތަކުގެ ތެރެއިން ހިމެނޭ އެއް ލަޤަބުފުޅެވެ. އެތައް އެތައް ރަސޫލުބޭކަލުންނާއި ނަބީބޭކަލުންނެއް އަންގަވާފައިވާ ގޮތުގައި މާތްރަސްކަލާނގެ މިދުނިޔޭގެ އެންމެ ފަހު ދުވަސްވަރު ”އިންސާނާގެ ދަރިކަލުން“ މި ލަޤަބުން ނަން ދެވިފައިވާ ޚާއްސަ ބޭކަލަކު ފޮނުއްވާނެ އެވެ. މިއީ މާތްރަސްކަލާނގެ ބާރުފުޅުން ބާރު ލިބިވަޑައިގެން ވާނެ ބޭކަލެކެވެ. މި ބޭކަލާ ވަޑައިގެން އިންސާނުންގެ ހިތްތަކުން ޝައިޠާނާގެ ރަސްކަން ނެތި ކޮށްލައްވައި، މާތްރަސްކަލާނގެ ރަސްކަންފުޅު ގާއިމު ކުރައްވާނެ އެވެ. އީސާގެފާނު އަލުން އެނބުރި ދުނިޔޭގެ މައްޗަށް ވެރިކަންކުރެއްވުމަށް ވަޑައިގަންނަވާނީ ދުނިޔެ ޤިޔާމަތް ވުމާއި ގާތްވުމުންނެވެ. އެދުވަހު ދުނިޔޭގައިވާ އެންމެހާ މީސްތަކުން އީސާގެފާނަކީ މާތްސާހިބާ ކަމުގައި ބުނެ ގަބޫލުކޮށް، އެކަލޭގެފާނަށް ޙަމްދު ސަނާކިއުމަށް އެބައިމީހުންގެ ކަކޫމައްޗަށް ތިރިވާނެއެވެ.</div>",
    "G-43": "<div><span class=\"k\">މަލާއިކަތުން</span> މަލާއިކަތުންނަކީ މާތްރަސްކަލާނގެ އަންގަވާ ކަންކަމާއިގެން ފޮނުއްވޭ އެކަލާނގެ އުފެއްދެވި ބޭކަލުންނެވެ. މިއީ އިންސާނުން ނޫން ނަމަވެސް ބައެއްފަހަރު އެބޭކަލުން އިންސާނުންގެ ސިފައިގައި ވަގުތީ ގޮތަކުން ތިއްބަވައެވެ. މާތްރަސްކަލާނގެ މަލާއިކަތުން މީހުންގެ ގާތަށް ފޮނުއްވައިގެން މީހުންނަށް އެހީވެ ދެއްވާ އަދި ބައެއް މުހިންމު ހާދިސާތަކުގެ ޚަބަރު ދެއްވަ އެވެ.</div>",
    "G-51": "<div><span class=\"k\">ދީނީ މަރުކަޒު</span> މިއީ ބަނީއިސްރާއީލުގެ މީހުން މާތްރަސްކަލާނގެ ބާވައިލެއްވި ފޮތްކޮޅުތައް ކިޔުމަށް އެއްވާ ތަނެވެ. އަދި އެމީހުން އަޅުކަންކޮށް ދުޢާކުރުމަށާއި ކުޑަކުދިންނަށް ކިޔަވާ ދިނުމަށް ވެސް ދީނީމަރުކަޒުތައް ބޭނުންކުރެއެވެ. އަދި ހަމައެފަދައިން އެރަށެއްގެ މީހުންގެ ތެރޭ ހަމަޖައްސަންޖެހޭ ޝަރިއީ މައްސަލަތައް ހަމަޖެއްސުމަށް ވެސް ދީނީމަރުކަޒުތައް ބޭނުންކުރެވެއެވެ. ބަނީއިސްރާއީލުގެ ކޮންމެ ރަށެއްގައިމެ މިފަދަ ދީނީމަރުކަޒެއް ބިނާކުރެވިފައިވެއެވެ.</div>",
    "G-41": "<div><span class=\"k\">މާތްރޫޙުފުޅު</span> މާތްރޫޙުފުޅަކީ މާތްރަސްކަލާނގެ ރޫޙުފުޅެވެ. މިރޫޙުފުޅަކީ މާތްރަސްކަލާނގެ ޚާއްސަ ކުރައްވާ ފޮނުއްވި އަލްމަސީޙު ކަމުގައިވާ އީސާގެފާނު ގަބޫލުކުރާ މީހުންނަށް މާތްރަސްކަލާނގެ ދެއްވާ ހަދިޔާއެކެވެ. އެކަލޭގެފާނުގެ ބަސްފުޅުތަކުގެ އަޑުއަހާ އެބަސްފުޅުތަކަށް ކިޔަމަންވާ މީހުންނަށް މާތްރޫޙުފުގެ އެހީތެރިކަން ލިބޭނެއެވެ. އަދި އީސާގެފާނު މެދުވެރިކޮށް ދެއްވި ދިންނަވާނޭ މަގުން އުޅުމަށް ވެސް މާތްރޫޙުފުޅު މީސްތަކުންނަށް އެހީތެރިވެދެއްވާނެއެވެ. މާތްރޫޙުފުޅުގެ ސަބަބުން އެރޫޙުފުޅު އެމީހަކާއި އެކުގައިވާ މީހަކަށް ފާފައިން ދުރުވެގެން އުޅުމަށް ބާރުލިބޭނެއެވެ.</div>",
    "G-36": "<div><span class=\"k\">މާނަފުން ވާހަކަ</span> މާނަފުން ވާހަކައަކީ މީހުންނަށް ފަސޭހައިން އެއްޗެއް އަންގައި ދިނުމަށް ނުވަތަ އޮޅުން ފިލުވާ ދިނުމަށް ބޭނުން ކުރެވޭ މިސާލުބަހެއް ފަދަ ކުރު ވާހަކައެކެވެ. އީސާގެފާނު މީސްތަކުންނަށް މާތްރަސަކަލާނގެ ރަސްކަންފުޅާ މެދު އުނގަންނައި ދެއްވާ އަދި އެކަލޭގެފާނުގެ ބަސްފުޅުތަކުގެ މާނަ ހާމަކޮށްދެއްވުމަށްޓަކައި މިފަދަ މިސާލު ބަސްތައް ބޭނުންކުރައްވާ މާނަ ފުން ވާހަކަތައް ވިދާޅުވެ ދެއްވި އެވެ. އީސާގެފާނު މިފަދަ މާނަފުން ވާހަކަތައް މީސްތަކުންނަށް އުގަންނައި ދެއްވުމަށް ބޭނުންކުރެއްވީ މީސްތަކުން އެބަސްފުޅުތަކުގެ މައްޗަށް ބޮޑަށް ވިސްނާ އަދި އެފަދަ ވާހަކަތަކުގެ ސަބަބުން އެބަސްފުޅުތައް ހަނދާން ބެހެއްޓުމަށް އެހީތެރިވެދެއްވުމަށްޓަކައެވެ.</div>",
    "G-32": "<div><span class=\"k\">އަސްޙާބީން</span> އަރަބި ބަހުން މި ލަފުޒުގެ މާނައަކީ ދަސްކޮށްދެވިފައި ވާ ފަދައިން ކަންކުރާ މީހާ އެވެ. ނުވަތަ އަބަދުމެ އެކުގައިވާ މީހާއެވެ. ރަސޫލުބޭކަލުންނާއި ނަބީބޭކަލުންނަށް ތަބާވެ އެބޭކަލުން އަންގަވައި ދަސްފުޅު ކޮށްދެއްވާފައިވާ ފަދައިން ކަންކުރާ މީހުންނަށް ވެސް އަސްޙާބީންނޭ ކިޔެއެވެ. އަދި އެދުރަކުގެ ކިބައިން ކަންތައްތައް ދަސްކޮށް އެ ދަސް ކުރި ގޮތަށް ކަންތައް ކުރާ މީހުންނަށް ވެސް އަރަބި ބަހުން ”އަސްޙާބީ“ މިލަފުޒު ބައެއްފަހަރު ބޭނުން ކުރެއެވެ. އީސާގެފާނުގެ އެތައް ބައިވަރު އަސްޙާބީންނެއް ވިއެވެ. އެކަލޭގެފާނު އެންގެވި ބަސްފުޅުތައް އަޑުއަހާ އެބަސްފުޅުތައް ގަބޫލު ކުރި މީހުން ގެ ތެރޭގައި ފިރިހެނުންނާއި އަންހެނުން ހިމެނުނެވެ. އީސާގެފާނު ބާރަ މީހުން އެކަލޭގެފާނުގެ ޚާއްސަ އަސްޙާބީން ކަމުގައި އައްޔަން ކުރެއްވިއެވެ. އެކަލޭގެފާނު މީސްތަކުންގެ މެދުގައި މާތްރަސްކަލާނގެ އާއިމެދު ވާހަކަފުޅު ދައްކަވާ ދަސްކޮށްދެއްވަމުން ގެންދެވި އިރު އަބަދުމެ މިބާރަ އަސްޙާބީން އެކަލޭގެފާނުގެ އަރިހުގައި ވިއެވެ. އަދި މީގެ އިތުރުން ވެސް އެތައް ހާސް ބަޔަކު އީސާގެފާނަށް އީމާންވެ އެކަލޭގެފާނުގެ ބަސްފުޅުތައް ގަބޫލުކުރުމުގެ ސަބަބުން އެކަލޭގެފާނުގެ އަސްޙާބީން ކަމުގައި ވިއެވެ. ހަމަ އެފަދައިން މިއަދު ވެސް އީސާގެފާނުގެ ބަސްފުޅުތައް ގަބޫލުކޮށް އެބަސްފުޅުތަކާއި އެއްގޮތަށް އަމަލުކޮށް އެބަސްފުޅުތަކަށް އީމާންވާ ކޮންމެ މީހަކީ ވެސް އީސާގެފާނުގެ އަސްޙާބީއެއް ކަމުގައި ހިމެނޭނެ އެވެ. އަދި އެކަލޭގެފާނުގެ ކޮންމެ އަސްޙާބީއަކުމެ އެކަލޭގެފާނާއި ބެހޭ ހެޔޮޚަބަރުފުޅު އެހެން މީހުންނަށް އަންގައި ދޭން ޖެހޭނެއެވެ.</div>",
    "G-61": "<div><span class=\"k\">ސުވަރުގެ</span> ސުވަރުގެއަކީ މާތްރަސްކަލާނގެ ވޮޑިގެންވާތަނެވެ. އެތާގައި މަލާއިކަތުން ވެސް ވެއެވެ. އީސާގެފާނު ގަބޫލުކޮށް އެކަލޭގެފާނުގެ ބަސްފުޅުތައް އަހާ އެބަސްފުޅުތަކާއި އެއްގޮތަށް އަމަލުކުރާ މީހުން މަރުވުމަށް ފަހު އެކަލާނގެ ޙަޟްރަތުގައި ނިމުންނުވާ ޙަޔާތެއް ވޭތުކުރާނެ ތަނަކީ ސުވަރުގެއެވެ. އެފަދަ މީހުން އެތަނުގައި މަލާއިކަތުން ފަދައިން ރޫހާނީ ބަޔަކު ކަމުގައި ވާނެއެވެ. ސުވަރުގޭގައި އަނދިރިކަމެއް ނުވެއެވެ. އެތާގައި ވޭނެއް ހިތާމައެއް ވެސް ނުވެއެވެ. އަދި އެތާގައި މަރުވުމެއް ވެސް ނުވެއެވެ.</div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = true;
var baseRef  = "42-LUK-";


</script>
</head>

<body class="browser" dir="ltr" lang="dv">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='../../' title='Home'>&nbsp;&nbsp;<i class="fa fa-home"></i>&nbsp;&nbsp;</a></span>
  <span class="button"><a href='41-MRK-000.html' title='Previous Book'>&nbsp;&nbsp;<b><i class="fa fa-fast-forward"></i></b>&nbsp;&nbsp;</a></a></span>
  <span class="button"><a href='42-LUK-011.html' title='Previous Chapter'>&nbsp;&nbsp;<i class="fa fa-step-forward"></i>&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;ލޫކާސް&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='42-LUK-013.html' title='Next Chapter'>&nbsp;&nbsp;<i class="fa fa-step-backward"></i>&nbsp;&nbsp;</a></span>
  <span class="button"><a href='43-JHN-000.html' title='Next Book'>&nbsp;<i class="fa fa-fast-backward"></i>&nbsp;</a></span>
</div>
</div>

<div id="content">


<div class="s"><div id="s1">ބިރުވެތިވާން ވީ ހަމައެކަނި އެންމެ ފަރާތަކަށް</div></div><a id="v1"></a>
<div class="m">
<div class="c-drop">12</div> <span class="v">&#x200f;1</span><span class="vsp">&nbsp;</span>އެވަގުތު އެތައްހާސް ބަޔަކު އެތަނަށް އެއްވަމުން ދިޔައެވެ. މީސްތަކުންގެ ގިނަކަމުން ފިތި ބާރުވެ ކަށިތުނޑެއް ޖައްސާލާނެ ހާ ތަންފުކެއް ވެސް އެތާނގައި ނުވެއެވެ. އީސާގެފާނު އެކަލޭގެފާނުގެ އަސްޙާބީންނާއި މުޚާޠަބު ކުރައްވާ ވިދާޅުވިއެވެ. ”<span class="footnote selectable" id="G-47">ފަރީސީނުގެ</span> މަކަރުވެރި ދޮގު ގޮތްތަކަށް ނުހެއްލޭތި. އެމީހުންގެ ގޮތްތަކުގެ ސަބަބުން މީސްތަކުންނަށް ތެދުމަގު އޮޅޭ.<span id="bookmarks1"></span> <a id="v2"></a><span class="v">&#x200f;2</span><span class="vsp">&nbsp;</span>ފޮރުވިފައިވާ ހުރިހާ ކަމެއް ހާމަވާނެ. އަދި ސިއްރުކުރެވިފައިވާ ހުރިހާ ކަމެއް ފާޅުވެ އެނގޭނެ.<span id="bookmarks2"></span> <a id="v3"></a><span class="v">&#x200f;3</span><span class="vsp">&nbsp;</span>އަނދިރީގައި ކަލޭމެން ބުނި ހުރިހާ ބަސްތަކެއް ދުވާލުގެ އަލިކަމުގައި ފާޅުވާނެ. އަދި ބަންދު ކޮޓަރިއެއްގެ ތެރޭގައި ބުނެވުނު ބަސްތައް މަގުމަގު މަތީ ގޮވޭނެ.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">&#x200f;4</span><span class="vsp">&nbsp;</span>އެކުވެރިންނޭ. ކަލޭމެންނަށް އަނިޔާދީ މަރާލަން އުޅޭ މީހުންނަށް ބިރުނުގަނޭ. އެއީ އެމީހުންނަށް ހަމައެކަނި މަރާލެވޭނީ ކަލޭމެންގެ ހަށިގަނޑު.<span id="bookmarks4"></span> <a id="v5"></a><span class="v">&#x200f;5</span><span class="vsp">&nbsp;</span>ބިރުގަންނަންވީ މާތްރަސްކަލާނގެ ކިބަފުޅަށް. އެއީ އެކަލާނގެ ކިބަފުޅަށް ބާރުލިބިވޮޑިގެން ވަނީ ހަމައެކަނި ކަލޭމެންގެ ހަށިގަނޑު ނެތިކޮށްލުމެއް ނޫން. ކަލޭމެން މަރުވުމަށް ފަހު ކަލޭމެން <span class="footnote selectable" id="G-9">ނަރަކައަށް</span> ލުމުގެ ބާރުފުޅު ވެސް އެކަލާނގެ ކިބަފުޅަށް ލިބިވޮޑިގެން ވޭ. ހަމަކަށަވަރުން ވެސް ބިރުގަންނަންވީ ފަރާތަކީ ހަމައެކަނި އެކަލާނގެ.<span id="bookmarks5"></span> <a id="v6"></a><span class="v">&#x200f;6</span><span class="vsp">&nbsp;</span>ކެއުމަށް ބޭނުންކުރާ ކުދި ދޫނިތައް ވިއްކާ މީހުން ފަސްދޫނި ދެތިން ރުފިޔާއަށް ވިއްކާ. އެދޫނިތަކަކީ އެހާ އަގުހެޔޮކޮށް ވިއްކޭ އެއްޗަކަށް ވީ ނަމަވެސް މާތްރަސްކަލާނގެ އެ ދޫނިތަކުގެ މައްޗަށް ވެސް ބައްލަވާ ވޮޑިގެން ވޭ.<span id="bookmarks6"></span> <a id="v7"></a><span class="v">&#x200f;7</span><span class="vsp">&nbsp;</span>މާތްރަސްކަލާނގެ ކިބަފުޅަށް ދޫނިތަކަށް ވުރެ ކަލޭމެން މާ މުހިންމު. އެކަލާނގެ ކަލޭމެންގެ މައްޗަށް ބައްލަވާވޮޑިގެން ވޭ. ބިރުގަނެ ކަންބޮޑުނުވޭ. ކަލޭމެންގެ ބޮލުގައި ވާ ހުރިހާ އިސްތަށީގެ އަދަދު ވެސް މާތްރަސްކަލާނގެ ދެނެވޮޑިގެން ވޭ.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">&#x200f;8</span><span class="vsp">&nbsp;</span>ކަލޭމެންގެ ތެރެއިން މީހަކު ތިމަންކަލޭގެފާނަށް އީމާންވާ ކަމުގައި މީސްތަކުންގެ ކުރިމަތީގައި ބުނަނީ ނަމަ ތިމަންކަލޭގެފާނު <span class="footnote selectable" id="G-25">އިންސާނާގެ ދަރިކަލުން</span> ވެސް މާތްރަސްކަލާނގެ <span class="footnote selectable" id="G-43">މަލާއިކަތުންގެ</span> ކުރިފުޅުމަތީގައި އެމީހަކީ ތިމަންކަލޭގެފާނުގެ މީހަކު ކަމުގައި ބުނާނަން.<span id="bookmarks8"></span> <a id="v9"></a><span class="v">&#x200f;9</span><span class="vsp">&nbsp;</span>އަދި މީސްތަކުންގެ ކުރިމަތީގައި އެބަޔަކު ތިމަންކަލޭގެފާނަށް އީމާންނުވާ ކަމުގައި ބުނެފިނަމަ ތިމަންކަލޭގެފާނު ވެސް މާތްރަސްކަލާނގެ މަލާއިކަތުންގެ ކުރިމަތީގައި އެބަޔަކު ނުދަންނަ ކަމުގައި ބުނާނަން.<span id="bookmarks9"></span> <a id="v10"></a><span class="v">&#x200f;10</span><span class="vsp">&nbsp;</span>ކަލޭމެން ތިމަންކަލޭގެފާނު ކަމުގައިވާ އިންސާނާގެ ދަރިކަލުންނާއި ދެކޮޅަށް ވާހަކަ ދެއްކި ކަމުގައި ވިޔަސް އެކަމަށް ކަލޭމެންނަށް މަޢާފު ލިބިދާނެ. ނަމަވެސް ކަލޭމެން މާތްރަސްކަލާނގެ މާތްރޫޙުފުޅާއި ދެކޮޅަށް ވާހަކަދައްކައިފި ނަމަ އެކަމަކަށް މަޢާފެއް ނުލިބޭނެ.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">&#x200f;11</span><span class="vsp">&nbsp;</span><span class="footnote selectable" id="G-51">ދީނީ މަރުކަޒުތަކުގެ</span> ވެރިންނާ އެހެން ވެސް މަތީ ވެރިންގެ ކުރިމައްޗަށް ކަލޭމެން ގެނެވޭ ދުވަހު ކަލޭމެންގެ ދިފާއުގައި ކުރާނެ ކަމަކާ މެދު ނުވަތަ ބުނާނެ ބަސްތަކާއި މެދު ބިރުނުގަންނާތި.<span id="bookmarks11"></span> <a id="v12"></a><span class="v">&#x200f;12</span><span class="vsp">&nbsp;</span>އެފަދަ ވަގުތެއް ޖެހުމުން މަތިވެރިކަލާނގެ <span class="footnote selectable" id="G-41">މާތްރޫޙުފުޅު</span> ކަލޭމެން ބުނާނެ ބަސްތައް ކަލޭމެންނަށް އަންގަވާ ދެއްވާނެ.“<span id="bookmarks12"></span></div>

<div class="s"><div id="s2">ފައިސާއަށާއި މުދަލަށް ދަހިވެތި ނުވޭ</div></div><span id="bookmarks12"></span><a id="v13"></a>
<div class="p"><span class="v">&#x200f;13</span><span class="vsp">&nbsp;</span>އެއްވެފައި ތިބި މީސްތަކުންގެ ތެރެއިން އެކަކު އީސާގެފާނަށް ބުންޏެވެ. ”އެދުރުކަލޭގެފާނު! އަޅުގަނޑުގެ ބައްޕަ ނިޔާވިއިރު، ބައްޕަގެ މިލްކުގައިވާ ތަކެތީގެ ތެރެއިން އަޅުގަނޑަށް ލިބެންޖެހޭ ތަރިކަ އަޅުގަނޑަށް ދިނުމަށް އަޅުގަނޑުގެ އެއްބަނޑުއެއްބަފާ ބޭބެ ކައިރީގައި ވިދާޅުވެ ދެއްވާ!“<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">&#x200f;14</span><span class="vsp">&nbsp;</span>އީސާގެފާނު ވިދާޅުވިއެވެ. ”އަހަރެންނަކީ ތިޔަދެކަލުންގެ ދެމެދުގައި އިންސާފު ކުރާ އަދި މުދާ ބަހާ ގާޒީ އެއް ކަމުގައި ޢައްޔަން ކުރީ ކާކު؟“<span id="bookmarks14"></span> <a id="v15"></a><span class="v">&#x200f;15</span><span class="vsp">&nbsp;</span>ދެން އެކަލޭގެފާނު އެއްވެފައި ތިބި މީސްތަކުންނަށް ވިދާޅުވިއެވެ. ”ދަހި މީހަކު ކަމުގައި ނުވެ އުޅެވޭތޯ ބަލާ. މީހަކު ކިތައްމެ ބޮޑު ފައިސާ ވެރިޔަކު ކަމުގައި ވެ އަދި އެމީހާޔަށް ގިނަ މުދާތައް ވާކަމުގެ ސަބަބުން އެމީހާއީ ފުރިހަމަ ޙަޔާތެއް ލިބިފައިވާ މީހަކަށް ނުވާނެ.“<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">&#x200f;16</span><span class="vsp">&nbsp;</span>ދެން އީސާގެފާނު އެމީހުންނަށް މި <span class="footnote selectable" id="G-36">މާނަފުން ވާހަކަ</span> ވިދާޅުވެ ދެއްވިއެވެ. ”އެއްޒަމާނެއްގައި ވަރަށް މުއްސަނދި މީހަކު އުޅުނު. އަދި އެފަހަރުގެ ގޮވާމުގެ މޫސުމުގައި އޭނާގެ ދަނޑުތަކުން އެތައް ގިނަ ގޮވާމެއް ލިބުނު.<span id="bookmarks16"></span> <a id="v17"></a><span class="v">&#x200f;17</span><span class="vsp">&nbsp;</span>މި ދަނޑުވެރިޔާ ހިތަށްއެރި. ’އަހަރެންނަށް ލިބިފައިމިވާ ހުރިހާ ތަކެތި ރައްކާ ކުރާނޭ ތަނެއް މިގުދަންތަކަކު ނެތް. ކުރާނީ ކީއްބާ؟‘<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">&#x200f;18</span><span class="vsp">&nbsp;</span>ދެން އޭނާ ގަސްތު ކުރީ އޭނާގެ ގުދަންތައް ރޫޅައިލާފައި ބޮޑެތި ގުދަންތަކެއް ހެދުމަށް. އޭނާގެ ހިތަށް އެރި. ’އެއިރުން މަށަށް ލިބިފައިވާ ގޮވާންތަކާއި އަދި އެހެނިހެން ތަކެތި އެތާނގައި ރައްކާ ކުރެވޭނެ.<span id="bookmarks18"></span> <a id="v19"></a><span class="v">&#x200f;19</span><span class="vsp">&nbsp;</span>އެއިރުން އަހަރެން އަހަރެންގެ އަމިއްލަ ނަފްސަށް ބުނެވޭނެ. އަހަރެންނަކީ ވަރަށް ބޮޑު ނަސީބުވެރިއެކޭ. އަހަންނަށް އެތައް އަހަރަކަށް ފުދޭވަރަށް ބޭނުންކުރުވޭނެ ތަކެތި ރައްކާ ކުރެވިފައި އެބަ ހުއްޓޭ. މިހާރު ދެން އަރާމު ކޮށް ކައި ބޮއި އުފާކުރާށޭ.‘<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">&#x200f;20</span><span class="vsp">&nbsp;</span>ފަހެ މާތްރަސްކަލާނގެ ވަޙީ ކުރެއްވި. ’އޭ ބުދިއެއް ނެތް ނުވިސްނޭ މީހާއޭ. ހަމަ މި ރޭ ތިމަންކަލާނގެ ކަލޭގެ ފުރާނަ ގެންދަވާނަމޭ. ދެން ކަލޭގެ އަމިއްލަ ފައިދާއަށްޓަކައި ރައްކާ ކޮށް ބަހައްޓައިފައިވާ ހުރިހާ ތަކެތި ލިބޭނީ ކާކަށް ހޭ؟‘“<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">&#x200f;21</span><span class="vsp">&nbsp;</span>އީސާގެފާނު ވިދާޅުވިއެވެ. ”މިފަދަ މީހެއްގެ މިސާލަކީ ތިމާގެ އަމިއްލަ ފައިދާއަށްޓަކައި ދުނިޔެވީ މުދާތައް އެއްކޮށް މުއްސަނދި ވި ނަމަވެސް މާތްރަސްކަލާނގެ ކުރިފުޅުމަތީ އެއްވެސް އެއްޗެއްނެތް ފަޤީރަކު ފަދައިން ވާ މީހެއްގެ މިސާލު.“<span id="bookmarks21"></span></div>

<div class="s"><div id="s3">ކަންތައްތަކާ ހާސްވެ ކަންބޮޑުނުވޭ</div></div><span id="bookmarks21"></span><a id="v22"></a>
<div class="p"><span class="v">&#x200f;22</span><span class="vsp">&nbsp;</span>ދެން އީސާގެފާނު އެކަލޭގެފާނުގެ <span class="footnote selectable" id="G-32">އަސްޙާބީންނަށް</span> ވިދާޅުވިއެވެ. ”ކަލޭމެންގެ ދިރިއުޅުމާއި މެދު ނޫނީ ކަލޭމެން ކާނެ އެއްޗަކާއި މެދު ނުވަތަ ކަލޭމެންގެ ހަށިގަނޑާއި މެދު ނުވަތަ ލާނެ އަންނައުނާ މެދު ވިސްނާ ކަންބޮޑު ނުވޭ.<span id="bookmarks22"></span> <a id="v23"></a><span class="v">&#x200f;23</span><span class="vsp">&nbsp;</span>ދިރިއުޅުމަށް ބޭނުންވަނީ ހަމަ އެކަނި ކާނާއެއް ނޫން. އަދި ހަށިގަނޑަށް ބޭނުން ވަނީކީ ހަމަ އެކަނި އަންނައުނެއް ވެސް ނޫން.<span id="bookmarks23"></span> <a id="v24"></a><span class="v">&#x200f;24</span><span class="vsp">&nbsp;</span>ކާޅުތަކަށް ބަލާލަ ބަލަ. އެ އެއްޗެތި ގޮވާން އިންދާ އެގޮވާން ކަނޑައެއް ނަހަދާ. އަދި އެ އެއްޗެތީގެ ބޮޑެތި ގުދަންތަކެއް ވެސް ނުވޭ. ނަމަވެސް މާތްރަސްކަލާނގެ އެތަކެއްޗަށް ކާނާ ދެއްވާ. އެކަލާނގެ ކިބަފުޅަށް ދޫނިސޫފާސޫތްޕަށް ވުރެ ކަލޭމެންގެ އަގު މާބޮޑު.<span id="bookmarks24"></span> <a id="v25"></a><span class="v">&#x200f;25</span><span class="vsp">&nbsp;</span>ކަލޭމެންގެ ތެރެއިން އެކަކަށް ވެސް ހާސްވެ ފިކުރުކޮށް ކަންބޮޑުވުމުގެ ސަބަބުން އެންމެ ދުވަހެއް ވެސް އެމީހެއްގެ ދިރިއުޅުމަށް އިތުރު ކުރެވިދާނެ ތަ؟<span id="bookmarks25"></span> <a id="v26"></a><span class="v">&#x200f;26</span><span class="vsp">&nbsp;</span>ކަލޭމެންނަށް މި ވަރުގެ ކުޑަކަމެއް ނުކުރެވޭ ހިނދު ދެން އިތުރު އެހެން ކަންތަކާއި މެދު ހާސްވުމުގެ ބޭނުމަކީ ކޮބާ؟<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">&#x200f;27</span><span class="vsp">&nbsp;</span>ވަލުތެރޭގައި މާތައް ހެދޭ ގޮތާއި މެދު ވިސްނާލަ ބަލަ. އެ މާތައް ބުރަ މަސައްކަތެއް ނުކުރޭ. އަދި ފޮތި ވިޔެއެއް ނަހަދާ. ނަމަވެސް އަހަރެން ބުނަން. ސުލައިމާނުގެފާނު އެކަލޭގެފާނުގެ އެންމެ އަގުބޮޑު ހެދުންކޮޅު ތުރުކުރެއްވިއަސް އޭގެން އެންމެ މަލެއްގެ ރީތި ކަމާއި ވެސް އެއްވަރު ނުވާނެ.<span id="bookmarks27"></span> <a id="v28"></a><span class="v">&#x200f;28</span><span class="vsp">&nbsp;</span>އޭ އީމާންކަން ކުޑަ މީހުންނޭ. ކުޑަވަގުތު ކޮޅަކަށް ފަރިވެފޮޅޭ އަދި ގިނަ ދުވަހެއް ނުވެ މިލާގެންދާ ވަލުތެރޭގެ މާމެލާމެލި މާތްރަސްކަލާނގެ އެފަދަ ފަރި ރީތި ކަމާއި އެކު ހައްދަވާއިރު އެކަލާނގެ ކަލޭމެން އަދި ކިހާ ރަނގަޅަކަށް ހެދުން އަޅުއްވާނެ ތަ؟<span id="bookmarks28"></span> <a id="v29"></a><span class="v">&#x200f;29</span><span class="vsp">&nbsp;</span>ވީއިރު ކަލޭމެންގެ ހިތްތައް ކަލޭމެން ކާނެ ބޯނެ އެއްޗަކާއި މެދު ވިސްނުމަށް ދޫނުކޮށްލާ. އެކަމާއި ހާސް ނުވޭ.<span id="bookmarks29"></span> <a id="v30"></a><span class="v">&#x200f;30</span><span class="vsp">&nbsp;</span>އެއީ މާތްރަސްކަލާނގެއަށް އީމާންނުވާ މީހުން ދަހިވެތިވެ ދުވަނީ އެތަކެތީގެ ފަހަތުން. ކަލޭމެންނަށް އެތަކެތި ބޭނުންވާ ކަން ކަލޭމެންގެ އުޑުގައި ވޮޑިގެންވާ ބައްޕާފުޅު ދެނެވޮޑިގެން ވޭ.<span id="bookmarks30"></span> <a id="v31"></a><span class="v">&#x200f;31</span><span class="vsp">&nbsp;</span>ފުރަތަމަ މާތްރަސްކަލާނގެ ކަލޭމެންގެ ކިބައިން އެދިވޮޑިގެންވާ ކަންތައްތަކަކީ ކޮބައިކަން ހޯދާ ބަލާ. އޭރުން މިހުރިހާ އެއްޗެއް ވެސް ކަލޭމެންނަށް ލިބޭނެ.<span id="bookmarks31"></span></div><span id="bookmarks31"></span>

<div class="video-block">
<div class="video-container video-youtube video-16-9" id="VIDEO0" style="background-image:url('images/1_jf6126-0-0.videoStill.jpg');">
<a href="#" onClick="playOnlineVideo('VIDEO0', 'https://www.youtube.com/embed/ZvjMaVjltr0?autoplay=1&rel=0'); return false;"><img src="images/video_play_01.png"/></a>
</div>
</div>
<a id="v32"></a>
<div class="p"><span class="v">&#x200f;32</span><span class="vsp">&nbsp;</span>މަގޭ ލޮބުވެތި އެކުވެރިންނޭ. ބިރުނުގަނޭ. އެއީ ކަލޭމެންގެ އުޑުގައި ވޮޑިގެންވާ ބައްޕާފުޅު އެކަލާނގެ ރަސްކަންފުޅު ކަލޭމެންނަށް ދެއްވުމަށް ވަނީ ވަރަށް ބޮޑަށް ރުހިވޮޑިގެންފަ.<span id="bookmarks32"></span> <a id="v33"></a><span class="v">&#x200f;33</span><span class="vsp">&nbsp;</span>ކަލޭމެންގެ މުދާތައް ވިއްކާލާފައި އެ ލާރި ފަޤީރުންނަށް ދީ. ކަލޭމެންނައްޓަކާ ބާވެ ހަލާކުވެގެން ނުދާ ފަދަ ފައިސާ ދަބަސްތައް ތައްޔާރު ކުރޭ. ކަލޭމެންގެ ޚަޒާނާތައް <span class="footnote selectable" id="G-61">ސުވަރުގޭގައި</span> ތައްޔާރު ކުރޭ. އެތާނގައި ވާ ޚަޒާނާއެއް ދުވަހަކު ވެސް ހުހެއް ނުވާނެ. އެއީ އެތާނގައި ވާ ޚަޒާނާއެއް ކޮނެގެންނެއް ނުނެގޭނެ. އަދި އެއްވެސް ވަގަކަށް ވެސް އެޚަޒާނާ އަކާއި ކައިރިއެއް ނުވެވޭނެ. އަދި އެއްވެސް ފަންޏަކަށް ވެސް އެޚަޒާނާއެއް ނުކެވޭނެ.<span id="bookmarks33"></span> <a id="v34"></a><span class="v">&#x200f;34</span><span class="vsp">&nbsp;</span>އަދި ކަލޭގެ ޚަޒާނާ ވާ ތަނެއްގައި ކަލޭގެ ހިތް ވެސް ވާނެ.“<span id="bookmarks34"></span></div>

<div class="s"><div id="s4">އަބަދުވެސް ތައްޔާރުގައި ތިބޭ</div></div><span id="bookmarks34"></span><a id="v35"></a>
<div class="p"><span class="v">&#x200f;35</span><span class="vsp">&nbsp;</span>”ހެދުން އަޅާ މަސައްކަތަށް ތައްޔާރުވެގެން ތިބޭ. ކަލޭމެންގެ ބައްތިތައް ދިއްލާފައި ބަހައްޓާ.<span id="bookmarks35"></span> <a id="v36"></a><span class="v">&#x200f;36</span><span class="vsp">&nbsp;</span>ނޯކަރަކު އެމީހެއްގެ ވެރިމީހާ ރޭގަނޑުގެ ދަންވަރު ކައިވެނި ޕާޓީއަކުން ނިމިގެން އަންނަންދެން ނުނިދާ މަޑުކޮށްގެން އިންނަ ފަދައިން ތައްޔާރަށް ތިބޭ.<span id="bookmarks36"></span> <a id="v37"></a><span class="v">&#x200f;37</span><span class="vsp">&nbsp;</span>އޭނާގެ ވެރިމީހާ އަންނައިރު ތައްޔާރަށް ތިބި ނޯކަރުންނަށް އެކަމުން ފައިދާވާނެ. އަހަރެން ބުނަންތަ؟ އޭރުން އެމީހުންގެ ވެރިމީހާ އުފަލުން އެމީހުން މޭޒު ދޮށަށް ގެނެސް އެމީހުންނަށް ކާން ހަދައިދޭނެ.<span id="bookmarks37"></span> <a id="v38"></a><span class="v">&#x200f;38</span><span class="vsp">&nbsp;</span>ވެރިމީހާ ދަންވަރު ނުވަތަ މެންދަމުން އަލިވާ ފަހުން އަޔަސް އޭނާ އަންނަން ދެން މަޑުކޮށްގެން ތިބޭ ނޯކަރުންނަށް ފައިދާ ކުރާނެ.<span id="bookmarks38"></span> <a id="v39"></a><span class="v">&#x200f;39</span><span class="vsp">&nbsp;</span>ގޭގެ ވެރިމީހާއަށް ވަގަކު ގެއަށް އަންނާނެ ވަގުތު އެނގޭ ނަމަ، ހަމަ ޔަޤީނުން ވެސް ގެ ތަޅުނުލާ ވަގަށް ވަދެވޭ ގޮތަކަށް ނުބަހައްޓާނެ.<span id="bookmarks39"></span> <a id="v40"></a><span class="v">&#x200f;40</span><span class="vsp">&nbsp;</span>ކަލޭމެން ތިބެންވާނީ މިފަދައިން ތައްޔާރުވެގެން. އެއީ <span class="footnote selectable" id="G-25">އިންސާނާގެ ދަރިކަލުން</span> ވަޑައިގަންނަވާނީ ކަލޭމެން އެއްގޮތަކަށް ވެސް ހީނުކުރާ ކަހަލަ ވަގުތެއްގަ.“<span id="bookmarks40"></span></div>

<div class="s"><div id="s5">އިތުބާރުކުރެވޭ މުވައްޒިފު</div></div><span id="bookmarks40"></span><a id="v41"></a>
<div class="p"><span class="v">&#x200f;41</span><span class="vsp">&nbsp;</span>ޕަތަރަސް އީސާގެފާނަށް ދެންނެވިއެވެ. ”މާތްސާހިބާ. ކަލޭގެފާނު މި <span class="footnote selectable" id="G-36">މާނަފުން ވާހަކަ</span> ތިޔަ ވިދާޅުވީ އަޅުގަނޑުމެންނަށް ތޯ؟ ނުވަތަ އެންމެންނަށް ތޯ؟“<span id="bookmarks41"></span> <a id="v42"></a><span class="v">&#x200f;42</span><span class="vsp">&nbsp;</span>މާތްސާހިބާ ޖަވާބުގައި ވިދާޅުވިއެވެ. ”ވެރިމީހާ އޭނާގެ ނޯކަރުންގެ ތެރެއިން އެކަމާއި ހަވާލުކުރާނީ މަސައްކަތްތެރިންގެ ކޮއްތު ފައިސާ އެފައިސާ ދޭންޖެހޭ ވަގުތު ޖެހުމުން އެފައިސާ އެމީހުންނަށް ގަވާއިދުން ދޭކަހަލަ މީހަކާ ނު.<span id="bookmarks42"></span> <a id="v43"></a><span class="v">&#x200f;43</span><span class="vsp">&nbsp;</span>ވެރިމީހާ އެންގެވި ފަދައިން ކަންތައް ކުރި މަސައްކަތްތެރިއަކަށް އުފާ ހުރި. އެއީ އޭނާގެ ވެރިމީހާ އައިސް އޭނާ ކަންތައް ކުރި ގޮތް ދެކެ އެކަމާއި އުފާވާނެ.<span id="bookmarks43"></span> <a id="v44"></a><span class="v">&#x200f;44</span><span class="vsp">&nbsp;</span>އަހަރެން ބުނަންތަ؟ ވެރިމީހާ އޭނާގެ ހުރިހާ މުދަލެއް މި ފުރިހަމައަށް ކަންކުރާ މެނޭޖަރާއި ހަވާލުކުރާނެކަން ޔަޤީން.<span id="bookmarks44"></span> <a id="v45"></a><span class="v">&#x200f;45</span><span class="vsp">&nbsp;</span>ނަމަވެސް މިސާލަކަށް މި ނޯކަރު ހިތަށްއަރާފާނެ. ’އަހަރެންގެ ވެރިމީހާ ދިޔައީ ވަރަށް ދިގުދަތުރެއް ގައޭ. އޭނާ އަވަހަކަށް ނަންނާނެއޭ.‘ ދެން އޭނާ އެހެން ނޯކަރުންގެ ގައިގައި ތަޅާ އަނިޔާކޮށް އަދި ކެއުމާއި ރާބޮއި އަމަލުވުމުގައި ދުވަސްތައް ވޭތިކޮށްފި.<span id="bookmarks45"></span> <a id="v46"></a><span class="v">&#x200f;46</span><span class="vsp">&nbsp;</span>ނަމަވެސް އޭނާގެ ވެރިމީހާ އެނބުރި އައީ އޭނާ އެއްގޮތަކަށް ވެސް ހީވެސް ނުކުރާ ފަދަ ދުވަހަކު އަދި ހީވެސް ނުކުރާ ކަހަލަ ގަޑިއެއްގަ. ވެރިމީހާ އެނޯކަރު އެހެން ވެސް ނުކިޔަމަންތެރި ނޯކަރުން ފަދައިން ވޭނާއި ބޮޑު އަދަބު ލިބޭ ތަނަށް ފޮނުވާލާނެ.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">&#x200f;47</span><span class="vsp">&nbsp;</span>ވެރިމީހާ ބޭނުން ގޮތް އެނގިހުރެމެ ތައްޔާރުނުވާ އަދި ވެރިމީހާ އެދޭގޮތް އެނގިހުރެމެ އެ ގޮތަށް ކަންތައް ނުކުރާ މީހަކަށް ދެވޭ އަދަބު ބޮޑުވާނެ.<span id="bookmarks47"></span> <a id="v48"></a><span class="v">&#x200f;48</span><span class="vsp">&nbsp;</span>ނަމަވެސް އެކަންތައް ކުރެވެނީ ގޯސްކޮށް ކަން ނޭނގި ކަންތައްކުރާ މީހަކަށް ދެވޭ އަދަބު ކުޑަވާނެ. ގިނައިން ދެވިފައިވާ މީހެއްގެ އަތުން ލިބެންވާ ވަރު ވެސް ބޮޑުވާނެ. އަދި ގިނައިން ހަވާލު ކުރެވިފައިވާ މީހެއްގެ އަތުން އަތުލެވޭ ވަރު ވެސް ބޮޑުވާނެ.“<span id="bookmarks48"></span></div>

<div class="s"><div id="s6">ފާފަވެރިކަމަށް ފުރަގަސް ދީ އީސާގެފާނުގެ މައްޗަށް އީމާންވުމުން އަމިއްލަ އާއިލާއާއި ރައްޓެހިން ވެސް ވަކިވޭ</div></div><span id="bookmarks48"></span><a id="v49"></a>
<div class="p"><span class="v">&#x200f;49</span><span class="vsp">&nbsp;</span>”އަހަރެން ދުނިޔެއަށް މިއައީ އަލިފާން ހިފައިގެން. މިހާރު ވެސް އެ އަލިފާން ރޯވާނެ ނަމަ އޭ އަހަރެންގެ ހިތަށް އަރާ.<span id="bookmarks49"></span> <a id="v50"></a><span class="v">&#x200f;50</span><span class="vsp">&nbsp;</span>ނަމަވެސް އޭގެކުރިން އަހަރެން ވަރަށް ބޮޑު އުނދަގުލަކާއި ކުރިމަތިލާން އެބަޖެހޭ. އެކަންތައްތައް ހިނގާ ނިމެންދެން އަހަރެންގެ ހިތް މި ވަނީ ވޭނުން ފުރިފަ.<span id="bookmarks50"></span> <a id="v51"></a><span class="v">&#x200f;51</span><span class="vsp">&nbsp;</span>ކަލޭމެން ހީކުރަނީ އަހަރެން މި ދުނިޔެއަށް މިއައީ ދުނިޔެ ސުލްޙަ ކުރަން ކަމަށް ތަ؟ ނޫން. ބުނަން ތަ؟ އަހަރެން މިއައީ ބައިބައި ކުރުމަށް.<span id="bookmarks51"></span> <a id="v52"></a><span class="v">&#x200f;52</span><span class="vsp">&nbsp;</span>އެއީ މިހާރުން ފެށިގެން އާއިލާއެއްގައި ފަސް މީހުން ވާކަމުގައި ވަނީ ނަމަ އެމީހުން އެކަކު އަނެކަކާއި ދެކޮޅުވެ ބައި ބައި ވާނެ. ދެމީހުން ތިން މީހުންނާއި ތިން މީހުން ދެމީހުންނާއި އިދިކޮޅުވާނެ.<span id="bookmarks52"></span> <a id="v53"></a><span class="v">&#x200f;53</span><span class="vsp">&nbsp;</span>ބައްޕައިންނާއި ފިރިހެންދަރިންނާއި ބައިބައިވެ މަންމައިންނާއި އަންހެންދަރިންނާއި ބައިބައިވެ މައިދާތައިންނާއި ދަނބިދަރިންނާއި ބައިބައިވެ ދެކޮޅުވާނެ.“<span id="bookmarks53"></span></div>

<div class="s"><div id="s7">ވަގުތުގެ މުހިންމުކަން އެނގުން</div></div><span id="bookmarks53"></span><a id="v54"></a>
<div class="p"><span class="v">&#x200f;54</span><span class="vsp">&nbsp;</span>އެކަލޭގެފާނު މީސްތަކުންނަށް ވިދާޅުވިއެވެ. ”ހުޅަނގު ފަރާތުން ވިލާގަނޑެއް ނަގާއިރަށް ކަލޭމެން ބުނޭ ’އެއުޅެނީ ވާރޭ ވެހޭށޭ.‘ ހަމަ އެބުނިފަދައިން ވާރޭ ވެސް ވެހޭ.<span id="bookmarks54"></span> <a id="v55"></a><span class="v">&#x200f;55</span><span class="vsp">&nbsp;</span>ދެން ދެކުނުން ވައިޖެހެން ފަށާއިރަށް ކަލޭމެން ބުނޭ. ’އެއުޅެނީ ހޫނުވާން ފަށާށޭ.‘ ހަމަ އެބުނިފަދައިން ހޫނުވާން ވެސް ފަށާ.<span id="bookmarks55"></span> <a id="v56"></a><span class="v">&#x200f;56</span><span class="vsp">&nbsp;</span>މުނާފިޤުންނޭ. ކަލޭމެންނަށް ދުނިޔެއާއި އުޑަށް އަންނަ ބަދަލުތައް ބުނަން އެނގޭ. ނަމަވެސް މިހާރު ވާން މިއުޅޭ ކަންތައްތަކާ މެދު ކަލޭމެން އެއްވެސް އެއްޗެއް ތިޔަ ނުބުނަނީ ކީއްވެ؟<span id="bookmarks56"></span></div><span id="bookmarks56"></span><a id="v57"></a>
<div class="p"><span class="v">&#x200f;57</span><span class="vsp">&nbsp;</span>ކަލޭމެން އަމިއްލައަށް ރަނގަޅާއި ނުބައަކީ ކޮބައިތޯ އިންސާފު ކުރަންވީނު؟<span id="bookmarks57"></span> <a id="v58"></a><span class="v">&#x200f;58</span><span class="vsp">&nbsp;</span>މިސާލަކަށް ކަލޭ އެމީހަކަށް ދަރާފައިވާ މީހަކު ކަލެއާ ދޭތެރޭ ދައުވާކޮށް ކަލޭ ގޮވައިގެން އިންސާފަށް ދާން ބޭނުންވި. ނަމަވެސް އިންސާފަށް ދިއުމުގެ ކުރިން އޭނާއާއި ސުލްޙަ ވުމަށް ގަދައަޅާ މަސައްކަތް ކުރޭ. ނޫނީ ކަލެއާމެދު ދައުވާކުރި މީހާ މައްސަލަ ޖެއްސުމުން ކަލެއަށް ގާޒީ ޙުކުމް އިއްވާނެ. އެ ޙުކުމުގައި ކަލޭ ބަންދުކުރާނެ.<span id="bookmarks58"></span> <a id="v59"></a><span class="v">&#x200f;59</span><span class="vsp">&nbsp;</span>އަހަރެން މިބުނަނީ ހަމަ ތެދެއް. އޭރުން ކަލޭ ދަރާފައިވާ އެންމެފަހު ލާރިއަށް ދަންދެން ނުދައްކަނީސް ކަލެއަށް އެބަންދުން ސަލާމަތެއް ނުވެވޭނެ.“<span id="bookmarks59"></span></div>
</div>
</body>
</html>
